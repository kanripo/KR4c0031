# -*- mode: mandoku-view; -*-
#+TITLE: 皎然集
#+DATE: 2015-09-11 08:19:02.006328
#+PROPERTY: ID KR4c0031
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 5
#+PROPERTY: FILE SB04n0457-005皎然集-卷第五.
<pb:KR4c0031_SBCK_005-1a>¶
晝上人集卷第五¶
　　　　　　　　　呉　興　釋　皎然¶
　　兵後餘不亭重送盧孟眀逰江西(并序)¶
　孟眀常引支子元道人修習禪心兼餌芝术遂與¶
　予有栖山之𢍆其宦情未遣故勸勉之¶
攜手曽此分怳如隔呉越倫侯古封邑榮盛風雨歇¶
飢鼯號空亭野草生故轍如何此路岐更作千里别¶
慿軾望逺道春山無㫁絶朝行入郢𣗳夜泊依楚月¶
佳士持操髙&KR0045;才日昭晰離言何𫠦贈盈满有虧缺¶
時節傷蟪姑芳菲忌鶗鴂予思鹿門𨼆心跡貴冥㓕¶
頽顔返芝术㫺㒵成氷雪&KR0010;晏期爾来銷聲坐巗穴¶
<pb:KR4c0031_SBCK_005-1b>¶
　　别山詩(幷序)¶
時因主人寄風谿蘭若與道士石脇峯相隣禪僧¶
　仙師時得道㑹至秋中值外縁有請别山懐舊遂¶
　有是詩¶
山翁亦好禪借我風谿𣗳採藥多近峯汲泉有春波¶
幽僧時相偶仙子或與晤自許戰勝心彌髙獨㳺歩¶
如何區中事奪我林栖&KR0208;辤山下復上戀石行仍顧¶
𪧐昔情或乖庶㡬跡無誤松聲莫相誚此心冥厺住¶
　　五言同𡊮髙使君送李判官使𢌞¶
&KR0067;公歡此别路逺意猶賖　為出塘栁榮歸府中花¶
馳陽照古堞遥思凝寒笳延歩下前渚沂觴臨淺沙¶
<pb:KR4c0031_SBCK_005-2a>¶
湖光引行色䡖舸𠊓殘霞¶
　　五言陪顔使君餞宣諭蕭常侍¶
江濤凋瘵後逺使發天都昏墊宸心及哀矜詔命敷¶
恤民驅急𫝊訪舊枉征艫外鎮藩條冣中朝顧問殊¶
文皆正風俗名共溢寰區巳事方懐闕歸期早戒𡍼¶
繁笳&KR0843;水閣髙葢擁雲衢暮色生千嶂秋聲入五湖¶
離&KR0084;猶宛轉歸馭巳踟蹰今夕&KR0067;公意西樓月亦孤¶
　　奉陪顏使君修韻海畢東谿泛舟餞諸文士¶
諸侯崇魯學羔雁日成群外史刋新韻中郎定古文¶
(魯公著書依切韻起/東字脚皆列古篆)菁華兼百氏縑素備三墳國語思開¶
物王言欲致君研精業巳就歡宴惜應分獨望西山¶
<pb:KR4c0031_SBCK_005-2b>¶
厺將身寄白雲¶
　　五言今上初登極&KR0010;送皇甫孝亷赴選(孝亷即故/大夫之子)¶
行應㑹府春欲勸及芳辰北極天文正東風漢律新¶
少年逢聖代歡𥬇别情親况是勲庸後恩榮襲爾身¶
　　五言同楊使君白蘋洲送侍御士佳入朝¶
乆愛呉興客來依道徳藩旋師聞杖杜歸路憶轘轅¶
舊佩蒼玉在新&KR0084;白芷繁今朝天地静北望重飛飜¶
　　五言雪夜送海上人常州覲𠦑父上人殷仲文¶
　　　後¶
繼世風流在傳心向一燈望雲裁衲慣翫雪歩花能¶
交戰情忘久銷魂别未曽眀朝阮家集知有竹林僧¶
<pb:KR4c0031_SBCK_005-3a>¶
　　五言送常清上人還舒州¶
𤅬(徐林/反)人思爾㳒楚信有𢌞船估客親宵語閒鷗偶晝¶
禪經聲含石㶑麈尾拂江烟常說歸山意誅茅廬霍¶
前¶
　　五言峴山送崔子向之宣州謁裴使君¶
楚思入詩清晨登峴山情秋天水西寺古木宛陵城¶
琴匣應將徃書車亦共行吾知江太守一顧重君名¶
　　五言送嚴眀府入關謁&KR0058;京兆¶
春日異秋風何為怨别同潮𢌞芳渚沒花落晝山空¶
旅&KR0049;聞嘶馬殘陽望㫁鴻應思右内史相見直城中¶
　　五言送丘秀才逰越¶
<pb:KR4c0031_SBCK_005-3b>¶
山情與詩思爛熳欲何從夜舸誰相逐空江月自逢¶
春期越草秀晴憶剡雲濃便擬將䡖錫攜居入亂峯¶
　　五言送楊校書還濟源¶
妖烽昨日静故里近嵩丘楚月揺歸夢江楓見早秋¶
鄊心無逺道北信减離憂禪子還無事辤君買沃洲¶
　　五言送楊遂初赴選¶
秋風吹别&KR0209;客思在長安&KR0002;得臨觴醉何須减瑟弹¶
秉心凌竹柏杖信越波瀾春㑹文昌府思君每北㸔¶
　　五言送贇上人還京¶
久逰春草盡還寄北船歸沙鳥窺中食江雲满淨衣¶
秦原山色近楚寺磬聲㣲見說翻&KR0052;館多聞似爾稀¶
<pb:KR4c0031_SBCK_005-4a>¶
　　五言送廣通上人逰江西¶
香鑪七嶺秀秋色九江清自古多禪𨼆吾常愛此行¶
尋師經鄂渚受請到青城離别人間事何關道者情¶
　　五言送羅判官還壽州幕¶
君章才五色知爾得家風故里旋歸駕夀春思奉戎¶
天寒長虵伏颷烈文虎雄定頌張征虜桓桓戡難功¶
　　五言送李秀才赴婺州招¶
山開江色上孤賞厺應遲渌水近呉&KR1425;秋風入楚詞¶
猿清獨𪧐䖏木落逺行時見說東陽守登樓為爾期¶
　　五言送薛逢之宣州謁廢使¶
六月&KR0583;盡化鴻飛獨冥冥秋蜂家不定險路客頻經¶
<pb:KR4c0031_SBCK_005-4b>¶
牛渚何時到漁船㡬䖏停遥知詠史夜謝守月中聴¶
　　五言送徳守二𠦑姪上人還國清寺覲師¶
道賢齊二阮俱向竹林歸古偈穿花線春装卷葉衣¶
僧墟𢌞水寺佛隴啟山扉愛别吾何有人心强有違¶
　　五言同　眀府章送沈秀才還石門山讀書¶
身為印令客心許楚山雲文墨應經世林泉澷誘君¶
欲隨樵子厺惜與道流分肯謝申公軰治詩事漢文¶
　　五言送吉判官還京赴崔尹幕¶
江南梅雨天别思極春前長路飛鳴鶴離帆聚散&KR0196;¶
清晨趨九陌秋色望三邉見說王都尹山陽辟一賢¶
　　五言送裴判官赴商幕¶
<pb:KR4c0031_SBCK_005-5a>¶
商洛近京師才難赴幕時離&KR0084;紛白紵候騎擁青絲¶
㑹喜疲人息應逢滑虜衰㸔君䇿髙足自此&KR0196;霄期¶
　　五言送李喻之䖏士洪州謁曺王¶
獨思賢王府遂作豫章行雄鎮廬霍秀髙秋江漢清¶
見聞驚苦節艱故傷逺情西邸延佳士遺才得正平¶
　　五言送唐贊善逰越¶
田園臨漢水離亂&KR0009;隋關今日&KR0196;塵盡東西又未還¶
長亭百越外孤棹五湖間何處㳺芳草雲門千萬山¶
　　五言送韋秀才¶
晨裝行墮葉萬里望桑乾&KR0199;說涇關險猶聞易水寒¶
黄雲戰後積白草暮來㸔近得君苗信時教旅思寛¶
<pb:KR4c0031_SBCK_005-5b>¶
　　五言送陳秀才赴舉¶
諸侯懼削地𨕖士皆不覊休𨼆脫荷芰將鳴矜羽儀¶
甲科爭玉片詩句擬花枝君實三楚秀承家有清䂓¶
　　五言烏程李眀府水堂同盧使君㓜平送奘上¶
　　　上人逰五臺¶
身將劉令𨼆經共謝公翻有此宗師在應知我㳒存¶
問心恒𡨜樂爲别豈傷魂獨訪華泉厺秋風入雁門¶
　　五言送李季良北歸¶
風吹殘栁&KR0093;孤客欲歸時掩抑楚弦絶離披湘葉衰¶
前軍猶轉戰故國杳難期北望雁門雪空吟平子詩¶
　　五言送淳于　蘭陵覲省¶
<pb:KR4c0031_SBCK_005-6a>¶
歡言欲忘别風信忽相驚桞浦歸人思蘭陵春草生¶
擷芳心未及視枕戀常盈此厺非長路還如千里情¶
　　五言送至洪沙彌卦上元受戒(上元江中蔡洲有梁/戒壇)¶
不肯資章甫勝衣被木蘭今隨秣陵信欲及蔡州壇¶
野寺鐘聲逺春山戒足寒歸來次苐學應見後心難¶
　　五言九日同盧使君㓜平呉興郊外送李司倉¶
　　　赴𨕖¶
重陽千騎出送客為踟蹰曠野多揺落寒山满路隅¶
晴空懸蒨斾秋色起菱湖㡬日登司㑹&KR0045;才盛五都¶
　　五言送盧孟眀還上都¶
江皋北風至歸客獨傷魂楚水逢郷雁平陵憶故園¶
<pb:KR4c0031_SBCK_005-6b>¶
征驂嘶别館落日𨼆寒原應及秦川望春華满國門¶
　　五言送李少賓赴舉¶
豈謂江南别心如塞上行苦雲揺陣色亂木攪秋聲¶
周谷雨未散漢河流尚横春司遲爾䇿方用靜妖兵¶
　　五言留别閻士和¶
不慣人間别多應望别時逢山又逢水只畏却來遲¶
　　五言送李道士¶
常隨山上下忽限江南北共是忘情人何由肎相憶¶
　　七言送裴參軍還下邳舊居¶
北望&KR0196;鋪驃&KR0016;營虜烽無火楚天晴此時千里西歸¶
客泗上春風得及耕¶
<pb:KR4c0031_SBCK_005-7a>¶
　　七言送文㑹上人還冨陽¶
悠悠渺渺屬寒波故寺思歸意若何長憶孤洲二三¶
月春山偏愛冨春多¶
　　七言送維諒上人歸洞庭¶
從来湖上勝人間逺愛浮雲獨自還孤月空天見心¶
地寥寥一水鏡中山¶
　　七言九月八日送蕭少府之洪州¶
眀日重陽今日歸布帆&KR0093;雨望霏霏行過鶴渚知堪¶
住家在龍沙意有違¶
　　七言同顔魯　泛舟送皇甫侍御曽¶
維舟若許暫從容送過重江不猒重霜簡别来今始¶
<pb:KR4c0031_SBCK_005-7b>¶
見雪山歸厺又難逢¶
　　五言送孫侍御逰越¶
不知持斧客吟㑹是何情丹陛恩猶在滄洲賞暫行¶
江橈隨月泛山䇿逐雲行佳句𫝊零雨詩流許盛名¶
　　五言送顏䖏士還長沙覲省¶
西&KR0049;風信起三湘孤客心天寒漢水廣郷逺楚雲深¶
服綵將侍饍擷芳思满襟歸人望艱阻别恨獨何任¶
　　五言送還本上人逰江西¶
欲廣分何教心將江漢期雲招望寺處月待泝盃時¶
真侣誰傷别降猿汝自悲多應過廬阜幽賞却来遲¶
　　五言送路少府使京兼覲侍御兄¶
<pb:KR4c0031_SBCK_005-8a>¶
國賦推能吏今朝發貢湖佇瞻𩀱闕鳳思見柏臺烏¶
𣗳向秦𨵿逺江分楚驛孤榮君有兄弟相&KR0071;騁長途¶
　　五言扵武原&KR0025;送盧士舉¶
落日獨歸客空山走馬嘶蕭條古關外岐路更東西¶
大澤雲𡨜𡨜長亭雨凄凄君還到湘水寒夜满猿啼¶
　　五言送烏程李眀府得&KR1406;狀赴京¶
驛吏滿江城深仁見此情士林推玉振公府薦氷清¶
爲政移風久承恩就日行仲容綸綍貴南巷有光榮¶
　　五言送裴秀才徃㑹稽山讀書¶
一身齎萬卷編室&KR0009;烟蘿硯滴穿池小書衣種楮多¶
吟詩山響畣泛瑟竹聲和鶴版求儒術深居意若何¶
<pb:KR4c0031_SBCK_005-8b>¶
　　五言送崔詹事論之上都(崔嘗典呉興)¶
金虎城池在銅龍劒佩新重看前浦栁猶憶舊洲蘋¶
逺思秦雲暮歸心臘月春青園㫺逰䖏惆悵别離人¶
　　五言京口送孟眀還&KR0045;州¶
蕭蕭北風起孤棹江江濆暮客厺来盡春流南北分¶
萋萋御亭草𣺌渺蕪城雲相送日千里空山獨望君¶
　　五言送沙彌文智㳺五臺¶
童年隨㳒侣家丗本儒流章句三生學清凉萬里㳺¶
雲歸龍沼暗木落雁門秋長老應相問傳予向祖州¶
　　五言送禀上人逰越¶
雲泉誰不賞獨見爾情高投石䡖龍窟臨流𥬇鷺濤¶
<pb:KR4c0031_SBCK_005-9a>¶
折荷為片席灑水淨方&KR0129;剡路逢禪侣多應問我曺¶
　　五言送潘秀才之舒州¶
楚水清風生&KR0045;舲泛月行荻洲寒露彩雷岸曙潮聲¶
東道思才子西人望客卿從来金谷集相繼有詩名¶
　　五言送王山人逰廬山¶
千里訪靈竒山資亦相隨葉舟過鶴市花漏𪧐龍池¶
峯頂應閒散人間足白離白雲將丗事吾見爾心知¶
　　五言送道𢍆上人之越覲大夫𠦑¶
楚僧推後軰唐本學新&KR0052;外國傳香氎何人施竹瓶¶
秋風别李寺春日向柯亭大阮今為郡看君眼最青¶
　　五言送沙彌長文逰京¶
<pb:KR4c0031_SBCK_005-9b>¶
白版年猶小黄花偈巳通若為詩思逸早欲似休公¶
邁俗多真氣𫝊家有素風應須學心地宗㫖在關東¶
　　五言送擇高上人往江西謁曺王¶
超然獨逰趣無限别山情予病不同賞雲閒應共行¶
齋容秋水照香氎早風輕曽被陳王識遥知江上迎¶
　　七言送如獻上人逰長安¶
𨵿子四子教猶存見說新經待爾翻為㳒應過七祖¶
寺忘名不到五侯門閑尋鄠杜看修竹獨上風凉望¶
古原髙逸詩情無别怨春逰從遣落花繁¶
　　七言送日曜上人還潤州¶
送君何䖏最堪思孤月停空欲别時露茗猶芳邀重¶
<pb:KR4c0031_SBCK_005-10a>¶
㑹寒花落盡不成期鶴令先厺看山近雲愛初飛到¶
寺遲莫倚禪功放心定蕭家陵樹誤人悲¶
　　七言寺院聴胡笳送李殷¶
一奏胡笳客未停野僧還欲廢禪聽難將此意臨江¶
别無限春風葭菼青¶
　　七言送僧繹¶
斜日揺&KR0045;在栁絲孤亭𡨜𡨜水逶迤誰堪别後行人¶
盡唯有春風起路岐¶
　　七言畣裴評事澄荻花間送梁肅拾遺¶
波上荻花非雪花風吹撩亂满袈裟如今&KR0010;晏無芳¶
草獨對離尊作物華¶
<pb:KR4c0031_SBCK_005-10b>¶
　　七言送勝雲小師¶
昨日雪山記爾名吾今坐石巳三生少年道性易流¶
動莫遣秋風入别情¶
　　雜言誚士和别¶
今日同眀日隔何事悠悠久爲客君憐谿上厺來雲¶
我羡磷磷水中石¶
　　五言送吳&KR1088;逰京¶
北期何意促&KR0525;草夜来繁清月思淮水春風望國門¶
此時休旋逸萬里忽飛翻若憶山隂㑹孤琴爲我援¶
　　七言送僧逰宣州¶
楚山千里一僧行念爾初緣道未成莫向舒姑泉口¶
<pb:KR4c0031_SBCK_005-11a>¶
泊此中嗚&KR0843;為傷情¶

<pb:KR4c0031_SBCK_005-11b>¶

晝上人集卷第五¶
<pb:KR4c0031_SBCK_005-11b>¶

# -*- mode: mandoku-view -*-
#+TITLE: 杼山集
#+DATE: 2015-09-23 10:17:58
#+PROPERTY: LASTPB  <md:KR4c0031_SBCK_003-1a>
#+PROPERTY: JUAN 4

<md:KR4c0031_SBCK_003-13b>¶
<md:KR4c0031_SBCK_004-1a>¶
<pb:KR4c0031_WYG_004-1a>
欽定四庫全書
　杼山集巻四¶　　　　　　唐　釋皎然¶　撰
　　五言送梁拾遺肅歸朝¶
明主重文諫才臣岀江東束書辭東山改服臨北風¶萬
里望皇邑九重當曙空天開芙蓉闕日上蒲桃宮¶天子
初未起金閨籍先通身逢軒轅世名貴鴛鸞中¶故人榮
此别何用悲絲桐¶
　　秦陪楊使君頊送段校書赴南海幕
<pb:KR4c0031_WYG_004-1b>
碩賢靜廣州信為天下貞屈茲大將佐籍彼延閣英¶聲
動栁呉興郊餞意不輕吾知段夫子髙論關蒼生¶處以
徳為藩出則道有行遥知南樓㑹新景當詩情<md:KR4c0031_SBCK_004-1b>¶天髙林
瘴洗秋逺海色清時泰罷飛檄唯應頌公成¶
　　五言送陸侍御士佳赴上京¶
長安三千里喜行不言永清路黄塵飛大河滄流靜¶更
懐西川府主公昔和鼎伊欝瑶瑟情威遟花驄影¶此時
已難别日又無停景出餞闕相従心隨過前嶺
<pb:KR4c0031_WYG_004-2a>
　　五言奉陪顔使君真卿登峴山送張侍御嚴歸¶堂¶
峴首千里情北轅自茲發煙霞正登覽簮筆限趨謁¶黄
鶴望天衢白雲歸帝闕客心南浦栁離思西樓月¶留賞
景不延感時芳易歇他晨有山信一為訪林樾¶
　　五言酬元主簿子球别贈<md:KR4c0031_SBCK_004-2a>¶故人方逺適訪我陳别情此夜偶禪室一言了無生¶覽
君緘中寳如搴清玉瑛胡為藴髙價嵗晚徒營營¶辭秩
貧且病何人見艱貞出無黄金槖空歌白苧行¶威遟䇿
<pb:KR4c0031_WYG_004-2b>
駑馬獨望故關樹渺渺千里心春風起中路¶近聞新拜
命鸞鳳猶棲棘勸君寄一枝且養𡨕𡨕翼¶甘泉多竹花
明年待君食¶
　　荅道素上人别¶
春色遍逺道寂寞閩中行碧水何渺渺白雲亦英英¶離
人不可望日暮芳洲情黄鶴有逸翮翹首白雲傾¶欲為
山中侶肯秘遼天聲藍縷真子褐葳㽔近臣纓¶以茲奪
爾懐常恐道不成吾門弟子中不减惠休名<md:KR4c0031_SBCK_004-2b>¶一性研已
<pb:KR4c0031_WYG_004-3a>
逺五言功更精従君汗漫遊莫廢學無生¶忍草肯揺落
禪枝不枯榮采采慰長路知吾心不輕¶幻情有去住真
性無離别留取老桂枝歸来共攀折¶
　　霅溪館送韓明府章辭滿歸¶
洛令従告還故人東門餞惠愛三年積軒車一夜逺¶曉
月離館空秋風故山晚榮君有嘉薦顧我阻遊衍¶宿昔
峰頂心依依不可巻¶
　　送穆寂赴舉
<pb:KR4c0031_WYG_004-3b>
天子錫𤣥纁傾山禮隠淪君抛青霞去榮資觀國賔¶劍
光既陸離瓊彩何璘玢夙駕别情逺商絃秋意新¶㝠㝠
鴻鵠姿數尺看蒼旻殘冦近宋郊西行惡飈塵<md:KR4c0031_SBCK_004-3a>¶立身素
耿介處難思經綸春府搜才日髙科得一人¶
　　送張彛歸長沙¶
早聞凌雲彩謂在鴛鷺儔華髪始相遇滄江仍旋遊¶䇿
名忘茍進澹慮輕所求常服逺遊誡緬懐經世謀¶片帆
背風渚萬里還湘洲別望荆雲積歸心漢水流¶蘭苕行
<pb:KR4c0031_WYG_004-4a>
采采桂棹思悠悠宿昔無機者為君動離憂¶
　　秋日毘陵南寺送潘述之揚州¶
孤客秋易傷嘶蟬靜仍續佳晨亦已屢歡㑹常不足¶禪
地非路岐我心豈羈束情生逺别時坐恨清景促¶望中
千里隔暮歸西山曲蕭條月中道彩蒨原上緑¶不見同
心人幽懐增躑躅<md:KR4c0031_SBCK_004-3b>¶　　春日又送潘述之揚州¶
别渚望䢴城岐路春日遍柔風吹楊栁芳景流郊甸¶日
<pb:KR4c0031_WYG_004-4b>
日東林期今夕異鄉縣文房曠佳士禪室阻清盻¶(潘生/曾受)
(禪/印)離恨奪賞心不得諧所願莫憶山中人碧雲遥¶可見¶
　　新秋送盧判官¶
故人念宿昔欲别增逺情入座炎氣屏為君秋景清¶繇
来空山客不怨離絃聲唯有暮蟬起相思碧雲生¶
　　奉送袁髙使君詔徵赴行在効曹劉體¶
皇心亭毒廣蝥賊皆陶甄未刈蚩尤旗方同軒后年¶天
子幸漢中轘轅阻氛煙璽書召幕牧名在列岳仙<md:KR4c0031_SBCK_004-4a>¶國難
<pb:KR4c0031_WYG_004-5a>
倚長城廟謀資大賢清損休汝騎仁留述職篇¶遐路渺
天末繁笳思河邊飾徒促逺期祗命赴急宣¶䛕才豈足
稱深仁顧何偏那堪臨流意千里望旗旃¶
　　奉送陸中丞長源詔徵入朝¶
詔下鄼侯幕徵賢寵上勲才當持漢典道可致堯君¶藩
牧今榮餞詩流此盛文水従呉渚别樹向楚門分¶宿寺
期嘉月看山識故雲歸心復何奈怊悵在江濆¶
　　奉送中丞道昌入朝
<pb:KR4c0031_WYG_004-5b>
文憲中司盛恩榮外鎮崇諸侯皆取則八使獨推功¶詔
喜新銜鳳車看舊飾熊去思今武子餘教昔文翁¶清在
如江水仁留是國風光徵二千石掃第望司空<md:KR4c0031_SBCK_004-4b>¶　　冬日送顔延之明府撫州覲叔父¶
臨川千里别惆悵上津橋日暮人歸盡山空雪未消¶鄉
雲心渺渺楚水路遥遥林下方歡㑹山中獨寂寥¶天寒
驚斷鴈江信望廻朝嵗晚流芳歇思君在此宵¶
　　五言送關小師還金陵
<pb:KR4c0031_WYG_004-6a>
如何有歸思愛别欲忘難白鷺沙洲晚青龍水寺寒¶蕉
花鋪浄地桂子落空壇持此心為境應堪月夜看¶
　　五言峴山送裴秀才赴舉¶
漢家招秀士峴上送君行萬里見秋色兩河傷逺情¶王
師出西鎬敵寇避東平天府登名後廻看楚水清¶
　　五言酬别襄陽詩僧少微(詩中荅上人/歸夢之意)<md:KR4c0031_SBCK_004-5a>¶證心何有夢示説夢歸頻文字齎秦本詩騷學楚人¶蘭
開衣上色栁向手中春别後須相見浮雲是我身
<pb:KR4c0031_WYG_004-6b>
　　五言送契上人遊揚州¶
西陵古江口逺見東揚州渌水不同泛春山應獨遊¶尋
僧白巖寺望月謝家樓宿昔心期在人寰非乆留¶
　　五言送徳清衛明府赴選(栁黙陟/有薦狀)
八使慎求能東人獨薦君身猶千里限名已九霄聞逺
路翻喜别離言暫惜分鳳門多士㑹擁珮入卿雲
　　五言送鄭孝亷淮西覲省
離袂翠華滿晨羞欲早行春風生楚樹曉角發隋城野
<pb:KR4c0031_WYG_004-7a>
靄濕衣綵江鴻增客情征途不用戒坐見白波清
　　五言送沈秀之閩中¶
越客不成歌春風起渌波嶺重寒不到海近瘴偏多¶野
戍桄榔發人家翡翠過翻疑此中好君問定如何¶
　　五言送¶¶¶¶清㑹上人遊¶京
佳遊限衰疾一笑向西風思見清門外曾臨素滻東¶峰
明雲際寺(寺/名)日出露寒宮(宫/名)行道禪長在香塵不¶染空¶
　　五言送沈居士還太原
<pb:KR4c0031_WYG_004-7b>
辭官因世難家族盛南朝名重郊居賦(沈休文作/郊居賦)才髙¶
獨酌謡(沈文/之作)浪花飄一葉峰色向三條髙逸雖成性弓¶
旌肯忘招<md:KR4c0031_SBCK_004-6a>¶　　奉同顔使君真卿峴山送李法曹陽氷西上獻¶書
　　　時㑹有詔徵赴京¶
漢日中郎妙周王太史才雲書捧日去鶴版下天来¶草
見呉洲發花思御苑開羊公惜風景欲别幾遅廻¶
　　五言兵後送姚太祝赴選
<pb:KR4c0031_WYG_004-8a>
兩河兵已偃處處見歸舟日夜故人散江臯芳樹秋¶楚
雲傷逺思秦月憶佳遊名動春官籍翩翩才少儔¶
　　五言兵後送薛居士移家安吉¶
舊遊經喪亂道在復何人寒草心易折閑雲性常真¶交
情别後見詩句比来新向我桃州住惜君東嶺春¶
　　五言送鄔傪之洪州覲兄弟<md:KR4c0031_SBCK_004-6b>¶年少足詩情西江楚月清書囊山翠濕琴匣雪花輕¶乆
别經離亂新正憶弟兄贈君題樂府為是豫章行
<pb:KR4c0031_WYG_004-8b>
　　五言送乾封李成¶
羽檄飛未息離情逺近同感君繇泛瑟關我是征鴻¶眇
黙歸人盡疎蕪夜渡空還期當嵗晚獨在路行中¶
　　五言送崔判官還揚子¶
輕傳祗逺役依依下姑亭秋聲滿楊栁暮色繞郊坰¶煙
水揺歸思山當楚驛青¶
　　奉酬袁使君西樓餞秦山人與晝同赴李侍御¶招
　　　三韻
<pb:KR4c0031_WYG_004-9a>
秋風怨别情江守上西城行署寒流淺琴窓宿雨晴<md:KR4c0031_SBCK_004-7a>¶治
書招逺意知共楚狂行¶
　　送清涼上人¶
何意欲歸山道髙繇境勝花空覺性了月靜知心證¶永
夜出禪吟清猿自相應¶
　　送李丞使宣州¶
結駟何翩翩落葉暗寒渚夢裏春穀泉愁中洞庭雨¶聊
持剡山茗以代宜城醑
<pb:KR4c0031_WYG_004-9b>
　　五言送至洪沙彌遊越¶
知爾學無生不應傷此别相逢宿我寺獨往遊靈越¶早
晚花㑹中經行剡山月¶
　　七言送皇甫侍御曾還丹陽别業<md:KR4c0031_SBCK_004-7b>¶雲陽别夜憶春耕花發菱湖問去程積水悠揚何處¶夢
亂山稠疊此時情將離有月教絃斷贈逺無蘭覺¶意輕
朝右要君持漢典明年北墅可須營¶
　　白蘋洲送洛陽李丞使還
<pb:KR4c0031_WYG_004-10a>
蘋洲北望楚山重千里廻軺止一封臨水情来還共¶載
看花醉去更相従罷官風渚何時别寄隠雲陽幾¶處逢
後㑹那應似疇昔年年覺老雪山容¶
　　送履霜上人還金陵西山¶
攜錫西山步緑莎禪心未了奈情何湘宮水寺清秋¶夜
月落風悲松栢多¶
　　送辨聰上人還廣陵<md:KR4c0031_SBCK_004-8a>¶莫學休公學逺公了心須與我心同隋家古栁數株¶在
<pb:KR4c0031_WYG_004-10b>
看取人間萬事空¶
　　送清勵上人遊福建¶
禪子自矜禪性成將来擬照建溪清南看閩樹花不¶落
更取何縁了妄情¶
　　送顧道士遊洞庭山¶
見説洞庭無上路春遊亂踏五靈芝含桃風起花狼¶籍
正是仙翁碁散時¶
　　送邢台州濟
<pb:KR4c0031_WYG_004-11a>
海上仙山屬使君石橋琪樹古来聞他時畵出白團¶扇
乞取天台一片雲<md:KR4c0031_SBCK_004-8b>¶　　送栁察諫議叔¶
東城南陌强經過怨别無心亦放歌明日院公應問¶我
閑雲長在石門多¶
　　送栁淡扶侍赴洪州(此子素少宦情共/子有西山之好)¶
中林許師友忽阻夙心期自顧青緺好来將黄鶴辭¶少
年輕逺渉世道得無欺煙雨孤舟上晨昏千里時¶離魂
<pb:KR4c0031_WYG_004-11b>
渺天末相望在江湄無限江南栁春風巻亂絲¶
　　同李司直題武邱寺兼留諸公與陸羽之無¶錫¶
陵寢成香阜禪枝出白楊劍池留故事月樹即他方¶應
世縁須別栖心趣不忘還將陸居士晨發泛歸航<md:KR4c0031_SBCK_004-9a>¶　　夏日題鄭谷江上納涼館¶
迢遥山意外清風又對君若為於此地翻作路岐分¶别
館琴徒語前州鶴自群明朝天畔逺何處逐閑雲¶
　　太湖館送殷秀才赴舉
<pb:KR4c0031_WYG_004-12a>
春風洞庭路揺蕩暮天多衰疾見芳草别離傷逺波¶詩
名推首薦賦甲擬前科數日聞天府山衣製芰荷¶
　　送重鈞上人遊天台¶
漸看華頂出幽賞意隨生十里行松色千重過水聲¶海
容雲正盡山色雨初晴事事將心證知君道可成¶
　　早春送顔主簿遊越東兼謁元中丞¶
輕舸趣不已東風吹緑蘋欲看梅市雪知賞栁家春<md:KR4c0031_SBCK_004-9b>¶别
意傾呉醑芳聲動越人山陰三月㑹内史得嘉賔
<pb:KR4c0031_WYG_004-12b>
　　同顔使君清明日遊因送蕭主簿¶
誰知賞嘉節别意忽相和暮色汀洲遍春情楊栁多¶髙
城戀旌斾極浦宿風波惆悵支山月今宵不再過¶
　　送道琚上人還金陵¶
一與鍾山别山中得信稀經年求法後及夏問安歸¶野
實充甘膳池花當綵衣慈親莫返拜外禮欲無為¶
　　送裴邕之上京¶
辭山偶世清挾䇿忽西行帆過隋江疾衣沾楚雪輕¶尚
<pb:KR4c0031_WYG_004-13a>
文須獻賦重道莫論兵東觀今多事應髙白馬生¶
　　送珍上人還天竺兼寄廣通上人秦山人<md:KR4c0031_SBCK_004-10a>¶江寺名天竺多居躡逺蹤春帆依栁浦輕履上蓮峰¶禪
子兼三隠空書共一封因君逹山信應向白雲逢¶
　　送張孝㢘赴舉¶
名在諸生右家經見素風春田休學稼秋賦出儒宮¶别
路殘雲濕離情晚桂叢明年石渠署應繼叔孫通¶
　　送劉司法之越
<pb:KR4c0031_WYG_004-13b>
蕭蕭鳴夜角驅馬背城濠雨後寒流急秋来朔吹髙¶三
山期望海八月欲觀濤幾日西陵路應逢謝法曹¶
　　送簡栖上人之建州覲使君舅¶
亂峰江上色羨爾及秋行釋氏惟真子郗家許貴甥¶&KR0008;
花新雨浄帆葉好風輕千里依元舅廻潮亦有情(海人/以木)
(葉為/帆)<md:KR4c0031_SBCK_004-10b>¶　　登開元寺樓送崔少府還平望驛¶
登望思慮積長亭樹連連悠揚下樓日杳映傍帆煙¶入
<pb:KR4c0031_WYG_004-14a>
夜四郊靜南湖月待船¶
　　送王居士遊越¶
野性配雲泉詩情屬風景愛作爛漫游閑尋東路永¶何
山最好望須上蕭然嶺¶
　　雜言重送皇甫侍御曾¶
人獨歸日將暮孤帆帶孤嶼逺水連逺樹難作别時¶心
還看别時路¶
　　送演上人之撫州覲使君叔
<pb:KR4c0031_WYG_004-14b>
臨川内史憐諸謝爾在生縁比惠宗逺别應將秦本去
幽尋定有楚僧逢停船夜坐親孤月把錫秋行入亂峰
便道須過大師寺白蓮池上訪髙蹤
　　送大寳上人歸楚山<md:KR4c0031_SBCK_004-11a>¶厭上烏橋送别頻湖光爛熳望行人欲將夜舸陪嘉¶月
肯住空林伴老身獨鶴翩翻飛不定歸雲蕭散㑹¶無因
従何得道懐惆悵莫是人間屢見春¶
　　送¶¶¶侯秀才南遊
<pb:KR4c0031_WYG_004-15a>
芳草隨君自有情不關山色與猿聲為看嚴子灘頭¶石
曾憶題詩不著名¶
　　别洞庭維諒上人<md:KR4c0031_SBCK_004-11b>¶白雲關我不關他此物留君情最多情着春風生橘¶樹
歸心不怕洞庭波¶
　　康造録事宅送太祝姪之䖍吉訪兄弟¶
阮咸别曲四座愁賴是春風不是秋漫漫江行訪兄¶弟
猿聲幾夜宿蘆洲
<pb:KR4c0031_WYG_004-15b>
　　冬日梅溪送裴方舟宣州¶
平明疋馬上村橋花發梅溪雪未消日短天寒愁送¶客
楚山無限路遥遥¶
　　送韋向睦州謁獨孤使君汜¶
才子南看多逺情閑舟蕩漾任春行新安江色長如¶此
何似新安太守清<md:KR4c0031_SBCK_004-12a>¶　　送至嚴山人歸山¶
初到人間栁始陰山書昨夜報春深朝朝花落幾株¶樹
<pb:KR4c0031_WYG_004-16a>
惱殺禪僧未證心¶
　　送僧遊揚州¶
平明擇鉢向風輕正及隋堤栁色行知爾禪心還似¶我
故宮春物肯傷情¶
　
　
　
　
<pb:KR4c0031_WYG_004-16b>
　
　
　
　
　
　
　
　杼山集巻四

# -*- mode: mandoku-view -*-
#+TITLE: 杼山集
#+DATE: 2015-09-23 10:17:58
#+PROPERTY: LASTPB  <md:KR4c0031_SBCK_003-1a>
#+PROPERTY: JUAN 8

¶
<md:KR4c0031_SBCK_008-1a>¶
<pb:KR4c0031_WYG_008-1a>
欽定四庫全書
　杼山集巻八¶　　　　　　唐　釋皎然¶　撰
　　唐杭州靈隠山天竺寺故大和尚塔銘(并序/)¶
水之性不動而鑒得非無實相之體耶雖積為洪溟¶而
未嘗變其真我自在之妙致也如来大師獨秉至¶教群
聖拱手俾㝠㝠倒識破堅氷之惑豈逾一念之¶真哉靈
隠大師雖外精律儀而第一義諦素所長也故¶小子誌
之大師生縁錢塘范氏諱守真字堅道齊信¶安太守瑝
<pb:KR4c0031_WYG_008-1b>
之八葉禮既冠衆君子器之夙有邱園之¶期不顧𤣥纁
之錫遂詣蘇州支硎寺圓大師受具足¶戒是夜眼中光
現長一丈餘乆而方没葢得戒之禎<md:KR4c0031_SBCK_008-1b>¶也後至荆府依真
公三年苦行尋禮天下二百餘聖¶教所至無不至焉至
無畏三蔵受菩薩戒香普寂大¶師傳楞伽心印講起信
宗論三十餘遍南山律鈔四¶十遍平等一雨小大雙機
在我圓音未嘗異也乃發¶殊願誦持華嚴遂於中宵嘗
夢神人施珠一顆及覺¶惘然如珠在握是嵗入五臺山
<pb:KR4c0031_WYG_008-2a>
轉華嚴經二百遍追¶宿心也又轉大蔵經三遍廣正見
也至開元二十六¶年有制舉髙行道俗請正名𨽻大林
寺後移籍天竺¶住靈隠峰時大厯二年也至五年三月
寓于龍興淨¶土院謂左右曰夫至人乗如而来亦乗如
而去示其¶必然也而瞽夫欲以長繩繫彼白日安可得
乎非<md:KR4c0031_SBCK_008-2a>¶至人而有其盡以此月二十九日告終于茲地春
秋¶七十一僧臈四十五其間臨壇既多度人無數今不¶
復紀也顯名弟子蘇州辨秀湖州惠普道莊越州清¶江
<pb:KR4c0031_WYG_008-2b>
清源杭州擇隣神&KR0367;常州道進如何鸑鷟之彩共¶集旃
檀之枝江淮名僧難出其右晝之身戒亦忝門¶人幸參
四子之科獨許一時之學斯文在我何敢讓¶焉詞曰
房星在天降為應(平/聲)真好爵縻我視如埃¶塵既投其簪
亦壊其服戒月纔佩禪香乃沐四十餘¶夏振振盛名大
江東南為(平/聲)法長城宣尼既殁微言¶乃絶我師云亡真
乗亦輟靈隠峰上春日秋天風生¶松柏如師存焉持教
門人楚英呉傑儒方荀孟道比<md:KR4c0031_SBCK_008-2b>¶文列宿習未盡妄涕猶
<pb:KR4c0031_WYG_008-3a>
雪宿已忘真師真如月古之¶君子名盡彞器大師不書
將墜于地紀功者銘傳心¶者燈蔵諸名山不騫不崩¶
　　唐蘇州東武邱寺律師塔銘(并序/)¶
律者聖道游入之津為心見所瑕多溺近果不然則¶極
地之階乎武邱律師諱齊翰字等至通教之士也¶呉興
沈氏之子髙祖陳國子祭酒曾祖某隋魏州司¶馬祖考
二世不仕律師綺嵗従大人至山寺覩髙靜¶無塵之䠱
惻然有宿命之知因請出家大人従之至¶天寳八年八
<pb:KR4c0031_WYG_008-3b>
月五日奉制度配名永定九年十月依¶分壇受具足戒
後移名開元大厯中移名武邱皆兩<md:KR4c0031_SBCK_008-3a>¶州道俗所請也律
師道性淵黙水則淡然跡不近名¶身不關事長在一室
寂如無人豈比夫駢行鼓簧之¶士哉晝始疑斯人未造
精極因問業報之理如何師對¶曰夫鼓毗嵐之風有物
皆壊而靈空不動葢無相也¶心且無相業何累焉但懼
陷於偏空妄撥無耳繇是¶始知律師心之所至精相部
義窟洞法華經王蘇湖¶戒壇每當諸首大厯十年某月
<pb:KR4c0031_WYG_008-4a>
入流水念佛道塲是¶夜西方念中頓現葢精誠之所致
也至某年春秋六¶十八僧夏四十七遇疾之日謂弟子
曰有鶴従空飛¶下徊翔我前爾曹見乎必謝之期小聖
猶病安能免¶哉即以某年某月終于本院受業門人如
隠壇場門<md:KR4c0031_SBCK_008-3b>¶人宣兌誠肅禪心律已有時譽晝則律師之
鄉僧也¶戒有一日之長許為法兄昔媿隨肩今傷分影
有清¶規之可採則文石而言焉銘曰
漫漫(去/聲)情海多生¶沒兮超超我師一念越兮舊寺龜溪為
<pb:KR4c0031_WYG_008-4b>
僧傑兮新居¶武邱匠時哲兮適来示生亦示滅兮山上
人間有遺¶轍兮故雲茫茫餘水泱泱留廢房兮黄蘗心
苦青松¶節寒對空壇兮升堂門人結社居士依屝履兮
或刻¶貞石或書勝幡思師存兮¶
　　唐蘇州開元寺律和尚墳銘(并序/)¶
至人於生死一也物有之我亦有之若日月可蝕靈¶空
可汙乎在至人為宅心之地誡瞽夫不返之瀑流<md:KR4c0031_SBCK_008-4a>¶哉於
戲我法自五天揚于漢廷八俊四賢横世傑出¶後之學
<pb:KR4c0031_WYG_008-5a>
者聆休風企髙躅何吾師之穆其芬馥歟吾¶師諱某字
某先劉氏之子漢楚王交三十一代孫列¶祖某永嘉南
遷為相丞掾四代祖逺隨東陽守顯其¶遺榮之跡略載
本枝全其拔俗之髙不書後葉葢亦¶垂訓之意乎吾師
幼孤伯父哀字禮如教立孝自天¶生而宿植縁深心田
欲稔因請伯父従師出家伯父¶哀而捨之事靈隠某禪
師因問師入道之次師語曰¶夫爝火大明乎太虚以爝
火之心當太虚之境境非¶心外心非境中兩不相存兩
<pb:KR4c0031_WYG_008-5b>
不相廢今我所證是爾¶所知曷有萬法之深淺優劣乎
畢如涼風入懐醒然<md:KR4c0031_SBCK_008-4b>¶清悟天寳四年受戒於東海大師
覽真傳講於㑹稽¶大師曇一至徳中舉髙行𨽻名開元
乾元中有詔天¶下二十五寺各定大徳七人長講戒律
吾師其選也¶頃年淨土一門不愆于念嘗謂人曰昔聞
西方之行¶是有相大乗此乃蓬心不直逹之説何者夫
出言即¶性發意皆如而一色一香無非中道况我正念
乎于¶時六十七天年三十六僧夏十六壇場孤制律樞
<pb:KR4c0031_WYG_008-6a>
正持僧綱自緝湖南北皆宗仰焉以建中元年六月¶十
五日寢疾而逝其時有庭樹一本枝葉扶疎及吾¶師將
亡之朝花正新而遽萎條始繁而方折亦恒河¶水上旃
檀樹枝榮枯之意也其年七月五日遷靈龕<md:KR4c0031_SBCK_008-5a>¶於武邱西
寺松門之右嗚呼青山不歸日林長謝秋¶原之上萬境
皆悲雨㝠㝠而晝陰水浼浼而東逝門¶人道亮道該清
㑹亮以毗尼繼其行會以才學儔其¶賢該以詞華蹤其
美三子之外居廊廡者充江漢焉¶故觀察使韋公元甫
<pb:KR4c0031_WYG_008-6b>
觀察使李公栖筠今虢州刺史¶李公紓今御史中丞李
公道昌林下之跡可追山陰¶之遊尚想懐人撫事相顧
泫然晝實謏才曷足揄揚¶盛美以吾釋門之事安敢讓
焉銘曰
本師示終兮¶𤣥綱絶香山崩兮香海竭大地動兮旃檀
折人天㝠¶兮千光滅我師出嗣兮遺教張如何斯人兮
天不臧¶星既雨兮地亦霜生涯昧昧兮四流長捧遺言
兮循<md:KR4c0031_SBCK_008-5b>¶徃跡庭無人兮月寂寂百年遐夀兮日長夕萬春
<pb:KR4c0031_WYG_008-7a>
上¶服兮塵已襞門人慟兮世人悲瞻影塔兮山之垂宿¶
昔經行兮舊路岐雲眇眇兮雨霏霏方域盡兮長桑¶移
樂石香名兮不騫不虧¶
　　唐石圯山故大禪師塔銘(并序/)¶
天作髙山山孕人靈其間氣則賢人當之而動用有¶異
夫黄鶴遊乎天驪龍樂乎淵従其性也賢人治世則¶匡
贊我后出世則誕敷上乗圯山禪祖其人也師諱神¶悟
字通性隴西李氏之子其先屬西晉版蕩遷家于¶呉之
<pb:KR4c0031_WYG_008-7b>
長水世襲儒素幼為諸生及冠忽嬰業疾有不¶可救之狀
咎心補行力將何施開元中詣前溪光律<md:KR4c0031_SBCK_008-6a>¶師請醫王之
方執門人之禮師示以遣業之教一日¶理懴二日事懴
此仁聖所授行必有徵遂於菩提像¶前秉不屈之心爇
難捨之指異光如月朣朦紺宫極¶苦可以感明神至精
可以動天地葢菩薩之難事歟¶洎天四中受具足戒身
始披緇天八中舉尤異行名¶𨽻寺逮其晚節益見苦心
每嵗置法華道塲九旬¶入長行禮念觀佛三昧於斯現
<pb:KR4c0031_WYG_008-8a>
前因語門人曰夫陰¶薄日而何傷風運空而不動茍逹
於妄誰非性耶方¶結宇於勞勞山東中據石圯逹分仙
渚猛獸馴於禪¶榻祥雲低於法堂中夜有山神現謂禪
師曰弟子即¶隋故新成曹世安生為列侯死典南嶺今
和尚至止<md:KR4c0031_SBCK_008-6b>¶願以此永奉經行言訖隠而不見故吏部員
外李公¶華今殿中侍御史崔公益嘗問孔老聖教優劣
於吾¶師師對曰路伽耶典籍皆心外法味之者勞而無
證¶其猶澤朽思春乾水取月之相去天何逺乎去辛夘
<pb:KR4c0031_WYG_008-8b>
年春寢疾大漸於戲悼死樂生下士之事吾師了性¶空
豈關情哉便趺坐告終歸于寂樂其時世夀六十¶三惠
夀二十六闍維之日獲舍利五百餘粒珠顆纍¶纍粲然
在矚葢繇専精所致門人湛一圓一潔身¶力行夏淺功
崇亦分河不絶之意也吾聞古之君子¶生有名而死有
諡勲業昭乎彝器箴規煥乎方册何¶有哲匠作人天師
遺徳不書吾誰仰則銘曰
聲傳于<md:KR4c0031_SBCK_008-7a>¶籥剖之無根象出于鑒窮之不源至人應物體
<pb:KR4c0031_WYG_008-9a>
寂名¶存寂可神照名宜性泯妙用無生示生而盡燈留
火¶續骨化珠分真子徒仰慈聲不聞堂披遺影地起方¶
墳萬木春析諸天晝臐年年世上空望歸雲¶
　　唐杭州華嚴寺大律師塔銘(并序/)¶
魏晉中穎邁之士多尚出塵白足髙步於海隅青目¶遐
視於湘表千有餘祀禪律宗師吾知若人出秉伊¶説之
鈞處躡黄綺之躅亦躬珪之與和璞隠顯之殊¶乎我律
師其人也法諱道光俗姓褚氏踰齔出家方¶冠受具詣
<pb:KR4c0031_WYG_008-9b>
光州和尚學通毗尼于時夏淺徳崇壇場屬¶望葢天賚
真士為東南義虎雲雨慈味笙鏞道聲常<md:KR4c0031_SBCK_008-7b>¶持法華兼創
佛廟洎沒身不怠也世夀七十九惠¶夀五十八上元庚
子嵗秋仲月示滅于本寺是日馳¶陽昧昧滛雨颸颸冽
風崇朝嘉木為折乃東土福盡之¶徵也俄然憙氣五色
亭亭如葢移晷不散偏映精廬¶即西方徃生之意也初
吾師未殁其月三日質明支¶疾凝神依色身觀彌陁其
相忽現師前滿庭碧花昔¶所未覩其四日昧爽有異人
<pb:KR4c0031_WYG_008-10a>
請師為和尚遂開目彈¶指曰但發菩提心五之日曼陁
羅花自天而雨悲夫¶非哲匠去世安至是耶門人神烈
義津等攝齋何仰¶繞塔徒哀履名跡而可師書琬琰之
不墜詞曰¶
我法未季哲人是生真慈在物澤灑飈清髙戒嚴身<md:KR4c0031_SBCK_008-8a>¶佩
月與瓔貽訓徒張逝不可作瑞花㝠濛卿雲縈薄¶靈輀
何止于此山椒寒鼯斷續影塔蕭寥五峰諸子¶泣望終
朝
<pb:KR4c0031_WYG_008-10b>
　　唐湖州佛川寺故大師塔銘(并序/)¶
夫萬有朝徹獨立而不改其玅空乎洎鴻濛已還民¶溺
情海安不幻之跡喪全真之旨若識浪不作幻何¶有哉
我釋迦本師獨開宗極遽而告滅降藴魔也在¶而言逝
為狂子也以八萬四千正法首付飲光飲光¶已下二十
四聖降及菩提逹磨繼傳心教有七祖焉¶第六祖曹溪
能公能公傳方巖策公乃永嘉覺荷澤¶㑹之同學也方
巖即佛川大師也大師諱惠明俗姓<md:KR4c0031_SBCK_008-8b>¶陳氏漢太邱長寔
<pb:KR4c0031_WYG_008-11a>
之後世居順顯祖某永嘉南遷¶為司徒掾陳氏受禪四
代祖仲文有佐命之勲封丹¶陽公祖某雙溪穀熟二縣
宰考某蘭陵人也大師雖¶世有榮閥而未嘗自稱葢處
塵世之餘累矣先夫人¶初感之日如持佛戒足惡履於
葷圃口不嘗於鱻器¶神夢髣髴長聞法音既而誕焉年
漸及丱方祈捨俗¶大人従之至受具時即開元七年也
耳未誘於聲界¶眼不瑕於色塵清行尅終如鑒寒玉嘗
謂人曰昔者¶繁刑首作伯成子髙遁焉吾雖不捨律儀
<pb:KR4c0031_WYG_008-11b>
而惡乎淨¶論紛若心即心之法至矣哉西詣方巖頓開
心地於¶戲㝠㝠其機赫赫其師寂乎大空之淵而不疑
放乎<md:KR4c0031_SBCK_008-9a>¶萬縁之律而不變天寳年將有願於清涼山淮汴
阻¶兵師乃旋䇿偶與禪侶西之宛陵闕文於上石<md:KR4c0031_SBCK_008-9b>¶為神
明奈何使我蒼生每被血食豈知此事殃爾業¶耶神曰
非弟子本意人自為之禮懴再三大師乃授¶以菩薩戒
神欣然曰若和尚移寺弟子願捨此處永¶奉禪居言畢
不見其後果移寺焉於祠側獲銅盤之<md:KR4c0031_SBCK_008-10a>¶底篆文是吾師
<pb:KR4c0031_WYG_008-12a>
法號更有異器畧而不書建中元年¶春忽顧左右愀然
而歎曰夫人生百年葢一念耳昧¶者安知掲日月以趍
新哉吾將徃淨方爾曹勉之于¶時報年八十四僧臈五
十一以其年正月十一日有¶疾其日庭木春悴山雨晝
㝠猛虎繞垣悲嘯而去十¶二日奄然長徃二月十二日
建塔於佛湘川西山有慈¶烏滿林舉衆驚異受法門人
自湘淮楚不逺而至¶有若孤秉律網黙持心印惠解比
邱即其人也徳與¶物敷言隨性寢聲采不飾世謂渾金
<pb:KR4c0031_WYG_008-12b>
惠敏比邱即其¶人也外學以文内修心行跡不疑聖機
能造微如知¶比邱即其人也菩薩戒弟子刺史盧公幼
平顔公真<md:KR4c0031_SBCK_008-10b>¶卿獨孤公問俗杜公位裴公清惟彼數公深
於禪者¶也謝太傅之通於宗要殷淵源之造於精微常
恐大¶師之言將墜于地顧謂小子志之予曰必使覩至
人¶之奥知地位之極則未敢聞命若盛美之跡人所見¶
聞何嘗敢忘請退而記之刻諸靈石詞曰
青山我¶廬白雲我曹吾師處焉人遐跡髙跡髙伊何降
<pb:KR4c0031_WYG_008-13a>
心鍊¶魔傳教方巖傾珠竭河持而不檢放而不過匪雲
異¶月如水與波見獨超超證法無兩生死誰羈我不可¶
鞅若揺空輪如蹵風響何為告滅亦繇狂子忽示雙¶桐
空棺隻履佛去川在人亡寺留使吾舊境寂寞長¶秋泣
露草繁悲風樹滿此物無心盡如凄斷門人千<md:KR4c0031_SBCK_008-11a>¶萬昔為
法来悟者不蹙常情自哀祥花雨墜靈峰¶晝開真子相
顧謂全身在哉¶
　　塔銘(并序/)
<pb:KR4c0031_WYG_008-13b>
東漢始有佛塔之制或冶金埏坏琢琰彫杼觸類可¶作
葢惠門之扄鐍也我唐大厯丁已嵗建子月某日¶沙門
某洎居士若干人於思村東北古堤之上樹修¶塔焉粉
欞素簷炯如雪積雖埃氛晝晦月魄宵淪重¶重入空千
里可矚使夫倦鳥有託迷客知歸燎叟弢¶弧以革心漁
童巻緡而易慮作者之志其仁溥哉¶
崇崇靈塔埽氛孤出平砌沓雲層輪麗日瓊容皓曜¶鴈
影依稀初驚地踴忽視天飛塔何情矣監惡斯止<md:KR4c0031_SBCK_008-11b>¶塔何
<pb:KR4c0031_WYG_008-14a>
言哉誘善不囘至人黙黙與我同徳寂語忘教¶而人自
效明明者(闕/)曷可齊焉上階于天下窮于淵¶深谷為陵
其功不騫¶
　　唐洞庭山福願寺律和尚墳塔銘(并序/)¶
道賢上游其徳如陽和亭毒萬物生而不子成而不¶繇
或曰異於是葢繇無生空惠㝠乎其間哉暨洪唐¶盛明
之朝我法尤重五教四分飈揚景張南山律宗¶居天下
第一後弟子如大師鮮矣大師望出徐氏諱¶神皓字𢎞
<pb:KR4c0031_WYG_008-14b>
度八代祖摛齊竟陵王西邸學士子陵梁¶尚書左僕射
其文與庾子山齊名逮陳氏革命因佐¶呉邑遂家姑蘇
髙祖碩學通三禮中年即世曾祖曇<md:KR4c0031_SBCK_008-12a>¶隨王府咨議參軍
祖徳恭潯陽郡詞曹考君定深於¶釋典不屑名宦大師
天情耿潔風韻朗邁幼負脱俗¶之姿嘗有言曰沙門者
髙潔其道秉空王平等之性¶一念不昧坐登佛階吾自
知此生履龍淵取明月曷¶有三圭之責重侯之髙而能
動我心哉乃依杭州龍¶泉道塲一和尚出家敗髪損容
<pb:KR4c0031_WYG_008-15a>
越出流輩鏗然法器¶如琢玉焉天寳六年天降板詔精
擇真行一州許度¶三人獨居薦首吾以是知大師初扳
佛教滌心地也¶今奉國恩正世名也因𨽻僧籍於包山
福願道塲初¶進具於興大師次通鈔於曇一大師五夏
未登學精三¶蔵天台宗旨難為等夷淵𤣥絶思之科如
良庖之導<md:KR4c0031_SBCK_008-12b>¶大窽也十講律鈔五昇壇塲傾江而東願禮
其足後¶生學者仰其聰明惠性如追騏驎之步大師嘗
引錫¶西望想包山舊居包山即洞庭仙都之一峰湖澄
<pb:KR4c0031_WYG_008-15b>
氣¶清日出水上疊嶂合沓生乎影中得非天遺此中¶與
師成道耶乃命舟而還使野童誅茅山童埽石顧左¶右
昔者如来崇飾塔廟乃是啟發群信開人天淨¶境豈為
已哉此少隳廢乆之非先師本意乃闢僧院¶創食堂衆
有怠慢者醜其行而理之舍有傾者惡其¶邪而正之墾
田置庄開畎泄澮功既成矣業亦博矣¶百千人俱皆受
其賜曩日洞山水滸業湖之氓罾&KR2529;¶咽川繒繳亘渚大
師以如来不殺之戒黜彼鱻食廻<md:KR4c0031_SBCK_008-13a>¶小人之腹為君子之
<pb:KR4c0031_WYG_008-16a>
慮乾元祀有詔天下二十七¶寺各奏大徳七人長講律
戒因請住開元寺欲果願¶具且懼簡書遂僶俛従命奉
戒弟子開州刺史陸公¶向前給事中嚴公涚服道弟子
禮部侍郎劉公太真¶前大理評事張公象欽風弟子前
亷使亞相李公栖¶筠天誘厥𠂻俾揚我法精識通敏言
為世程謝太傅¶之流也其時常熟地偏僧多闕行李亞
相欲以徳撫¶乃請大師綂而正之一化而革心再化而
知道三化¶而闔邑従風大師末年工於圓宗縦心皆是
<pb:KR4c0031_WYG_008-16b>
以文字¶而用不以文字為病是念佛寫經備行教法置
西方¶社廣淨土因専誦法華經九千餘匝遊四大寺登
五<md:KR4c0031_SBCK_008-13b>¶老峰遍欲觀古僧得道之所此亦至人之餘事應物¶
如動自視缺然貞元六年十月春秋七十五僧臈四¶十
三其月在開元遇疾忽言曰吾愛夫得道者心如¶澄溟
知如晨曦不染如浮雲自在如游鴻吾雖非斯¶人亦未
肯以有生為累其月十一日顧門人維諒¶我去世後汝
若置塔可歸洞庭故山言畢而逝是夜¶琉璃色天星霣
<pb:KR4c0031_WYG_008-17a>
如雨徃徃有西方之應覩而不書奉¶遺命也門人維諒
有文有道獨步當時執師之喪不¶以證而廢教也列座
門人道超靈俊道濬道稜¶維誠皆積解以詣空門邁徳
以藩象教吾聞古之僧¶髙者述誄與碑自晉朝始也二
三子思吾師盛徳將<md:KR4c0031_SBCK_008-14a>¶欲鎔黄金勒貞石垂裕後使昭昭
之教長燭於人¶天銘曰
於穆大師立言可經身佩戒光髙月亭亭¶怖魔以祛襲
智以醒如何斯人忽號㝠㝠天樹春折¶雲花夜零空留
<pb:KR4c0031_WYG_008-17b>
一燈寂寂青熒伊昔行道坦坦素履跡¶難可攀行不可
擬乃知我師應世無已優游人天¶自在生死門人維諒
躡彼髙塵嶷嶷靈塔紀功與人¶于山之峰于湖之濵風
凄逺鐸月慘重輪瞻禮雲上¶如逢化身¶
　　畫救苦觀世音菩薩讚(并序/)¶
繪工匠意通幽若菩薩出現湛兮凝心于内怡然示¶相
于表非法王妙用何哉誰其主人即湖州刺史諫<md:KR4c0031_SBCK_008-14b>¶議大
夫樊公夫人范陽縣君盧氏所造也初夫人有¶恤𦙍之
<pb:KR4c0031_WYG_008-18a>
兆常念觀音夢雲初懐育月方誕命曰是女¶且不正名
葢取宜子之意也公以積徳樹仁膺其錫¶羨雖菩薩大
慈不昧亦江漢間氣所鍾詩云維岳降¶神生甫及申之
儔乎於戯至誠既敷上願思荅乃於¶寳勝殿内按經圖
變祗於壁上觀示現之門不捨毫¶端禮分身之國祠曰
至人之體兮有而無迹至人¶之心兮用而常寂公之小
君兮惠性造微我之大士¶兮慈心莫違保幼子兮永貞
無悔覿真儀兮常明不¶昧慈為雨兮惠為風灑芳襟兮
<pb:KR4c0031_WYG_008-18b>
襲輕珮¶
　　畫藥師琉璃光佛讚(并序/)<md:KR4c0031_SBCK_008-15a>¶佛以大慈療生死巨瘵示藥師名以大智證圓明妙¶身
受琉璃稱無私之鑒湛乎不動誠懇之至感而遂¶通湖
州刺史諫議大夫樊公夫人范陽縣君盧氏得¶之矣頃
因懐妊黙念于心先徵佩印之祥載見懸弧¶之志遂圖
此變以荅佛慈光射金扉日月不開於天¶上影朧珠綴
煙霄自出於壁間東方如來瞻仰長世¶輙揚盛美有愧
<pb:KR4c0031_WYG_008-19a>
䛕才詞曰
藥師之光隨心至兮十¶二上願慈不遺兮琉璃之身為
我示兮八十種好相¶畢備兮繪象報徳公夫人兮初祝
㣧子果克禋兮早¶見才童邁人倫兮將成大器應甫申
兮如来惠父長¶可親兮貽厥孫謀夀萬春兮<md:KR4c0031_SBCK_008-15b>¶　　蘭亭古石橋柱讚(并序/)¶
山陰有古卧石一枚即晉永和中蘭亭廢橋柱也大¶厯
八年春大理少卿盧公幼平承詔祭㑹稽山攜至居¶士
<pb:KR4c0031_WYG_008-19b>
陸羽因而得之生好古者與吾同志故讚云
古¶橋石柱亭亭殊類渾璞璘玢亂錢蒼翠遺在蘭渚遷¶
于客位雲狀未銷水痕猶潰在物頗重則人無棄石¶豈
有心求人所貴若瓊與玉呈&KR0008;藴異如彼陸生不¶文其
器此猶可轉豈君同志¶
　　烏程李明府水堂觀𤣥真子置酒張樂叢筆亂¶揮
　　　畫武城讚¶
烏程魯邑異日同風洋洋絃歌復聞我公𤣥真跌宕<md:KR4c0031_SBCK_008-16a>¶筆
<pb:KR4c0031_WYG_008-20a>
狂神王楚奏鏗鍧呉聲瀏亮舒縑雪似頒彩霞狀¶㸃不
誤揮毫無虚放藹藹武城披圖可望咫尺之内¶天髙水
清月疑山吐風恐松聲晴雨雲住春冬草榮¶比公為政
徳暖生成盛烈暉暉雙揚厥靈¶
　　逹磨大師法門義讚¶
我師西来傳乎真訣大輪當路小乗亡轍㝠㝠世人¶初
見日月權跡有歸光雲不滅¶
　　天台和尚法門義讚
<pb:KR4c0031_WYG_008-20b>
我立三觀即假而真如何果外强欲明因萬象之性¶空
江月輪以此江月還名法身¶
　　二宗禪師讚<md:KR4c0031_SBCK_008-16b>¶裁玉為璧一體殊稱二聖淵淵異名同證安讚天后¶寂
佐𤣥宗巻道就跡與時従容邈邈安公行越常致¶髙天
無言九有咸庇大海無心百川同味(不授心印但以無/言應世而物無不)¶
(化/)曈曈大照有跡可覩不異六宗無慙七祖禪岡一¶傾
人天何怙
<pb:KR4c0031_WYG_008-21a>
　　能秀二祖讚¶
二公之心如月如日四方無雲當空而出三乗同軌¶萬
法斯一南北分宗工言之失¶
　　志公讚¶
大動之地我安其中髙景無氛靈鶴在空出生死泥¶隨
物有終𠢐形駭俗借繢開蒙常攜刀尺精息誰通<md:KR4c0031_SBCK_008-17a>¶　　唐大通和尚法門義讚¶
觀淨之筌斯言不住四色蓮花白花為喻應知離相¶或
<pb:KR4c0031_WYG_008-21b>
未圓通吾師惠心雲開天空¶
　　唐鶴林和尚法門義讚¶
真見之體知而不知性猶無主禪何有支我本圓寂¶湛
而不移聿来化人慈力所為¶
　　大雲寺逸公寫真讚¶
盡與理㝠兩身不異淵情洞識眉睫斯備欲發何言¶正
思何事一牀獨坐道具長隨缾執堪瀉珠傳似移¶清風
拂素若整威儀
<pb:KR4c0031_WYG_008-22a>
　　洞庭山福願寺神皓和尚寫真讚<md:KR4c0031_SBCK_008-17b>¶虎頭將軍藝何極但是風神非畫色方顙明眸亦全¶得
我豈無言道貴黙雙扉曙啟趺坐時百千門人自¶疑惑¶
　　沈君寫真讚¶
誰識英姿披圖宛在月動光芒風生神彩勻毫㸃□¶天
質無改聽似欲言窺不敢怠佩可鳴玉冠宜附蟬¶鸞翔
鶴顧志氣翛然侯伯之量於斯鑒焉¶
　　王安吉寫真讚
<pb:KR4c0031_WYG_008-22b>
性正氣髙外爽神徹逺水瀅渟秋天寥泬鋭工傳逸¶㸃
漆開頤風儀秀發毫髪無遺當獨立處似不言時¶如嚬
如顧何慮何思披影相對真身是誰<md:KR4c0031_SBCK_008-18a>¶　　楊逵處士寫真讚¶
識洞才髙天貸神與霜縑之上逢君不語聳聳山立¶翹
翹鶴舉置之巖石邈然無侣¶
　
　杼山集巻八

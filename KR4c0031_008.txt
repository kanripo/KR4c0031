# -*- mode: mandoku-view; -*-
#+TITLE: 皎然集
#+DATE: 2015-09-11 08:19:02.134054
#+PROPERTY: ID KR4c0031
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 8
#+PROPERTY: FILE SB04n0457-008皎然集-卷第八.
<pb:KR4c0031_SBCK_008-1a>¶
晝上人集卷第八¶
　　　　　　　　　呉　興　釋　皎然¶
　　唐杭州&KR0149;&KR0046;山天竺寺故大和尚墖銘(并序)¶
水之性不動而鍳得非夫實相之體耶雖積為洪溟¶
而未嘗變其真我自在之玅致也如来大師獨秉至¶
教群聖拱手俾冥冥倒識破堅氷之惑豈逾一念之¶
哉靈&KR0046;大師雖外精律儀而苐一義諦素&KR0001;長也故¶
小子誌之大師生縁錢唐范氏諱守真字堅道齊信¶
安太守瑝之八葉禮既冠衆君子器之夙有丘園之¶
期不顧玄纁之錫遂詣蘇州支硎寺園大師受具足¶
戒是夜眼中光現長一丈餘乆而方沒葢得戒之禛¶
<pb:KR4c0031_SBCK_008-1b>¶
也後至荆府依真公三年苦行尋禮天下二百餘聖¶
教&KR0001;至無不至焉至無畏三藏受菩薩戒香普&KR0299;大¶
師傳楞伽心印講起信宗論三十餘遍南山律鈔四¶
十遍平等一雨小大䨇機在我圎音未甞異也乃發¶
殊&KR0133;誦持花嚴遂扵中宵甞夢神人施珠一顆及覺¶
惘然如珠在握是&KR0010;入五臺山轉華嚴經二百遍追¶
&KR0043;心也又轉大藏經三遍廣正見也至開元二十六¶
年有制舉髙行道俗請正名&KR0571;大林寺後移籍天竺¶
住靈&KR0046;峰時大暦二年也至五年三月寓于龍興淨¶
土院謂左右曰夫至人乗如而来亦乗如而厺示其¶
必然也而瞽夫欲以以長繩繫彼白日安可得乎非¶
<pb:KR4c0031_SBCK_008-2a>¶
至人而有其盡以此月二十九日告終于兹地春秋¶
七十一僧臘四十五其間臨壇既多度人無數今不¶
復紀也顯名弟子蘇州辨秀湖州恵普道荘越州清¶
江清源杭州擇隣神偃常州道進如何鸑鷟之彩共¶
集旃檀之枝江淮名僧難出其右晝之身戒亦忝門¶
人幸参四子之科獨許一時之學斯文在我何敢譲¶
焉詞曰　房星在天降爲應(平/聲)真好爵縻我視如埃¶
塵既投其&KR0426;亦壞其服戒月纔佩禪香乃沐四十餘¶
夏振振盛名大江東南爲(平/聲)㳒長城宣尼既殁微言¶
乃絶我師云亡真乗亦輟靈&KR0046;峰上春日秋天風生¶
松柏如師存焉持教門人楚英呉傑儒方荀孟道比¶
<pb:KR4c0031_SBCK_008-2b>¶
文列&KR0043;習未盡妄涕猶雪&KR0043;巳忘真師眞如月古之¶
君子名書彛器大師不書&KR0005;墜于地紀功者銘傳心¶
者燈藏諸名山不騫不崩¶
　　唐蘇州東武丘寺律師墖銘(并序)¶
律者聖道㳺入之津為心見&KR0001;瑕多溺近果不然則¶
極地之階乎武丘律師諱齊翰字等至通教之士也¶
呉興沈氏之子高祖陳&KR0038;子&KR0021;酒曽祖某隋魏州司¶
馬祖考二丗不仕律師綺&KR0010;從大人至山寺覩高静¶
無塵之䠱惻然有&KR0043;命之知因請出家大人從之至¶
天寳八年八月五日奉制度配名永定九年十月依¶
分壇受具足戒後移名開元大暦中移名武丘皆兩¶
<pb:KR4c0031_SBCK_008-3a>¶
州道俗&KR0001;請也律師道性淵黙水則澹然迹不近名¶
身不&KR0028;事長在一室&KR0299;如無人豈比夫駢行鼓簧之¶
士哉始疑斯人未造精極因問業報之理如何師對¶
曰夫鼓毗嵐之風有物皆壊而靈空不動葢無相也¶
心且無相業何累焉但懼䧟扵偏空妄撥無耳繇是¶
始知律師心之&KR0001;至精相部義窟洞㳒華經王蘇湖¶
戒壇每當諸首大暦十年某月入流水念佛道塲是¶
夜西方念中頓現葢精誠之&KR0001;致也至某年春秋六¶
十八僧夏四十七遇疾之日謂弟子曰有鶴従空飛¶
下徊翔我前爾軰見乎必謝之期小聖猶病安&KR0014;免¶
哉即以某年某月終于本院受業門人如&KR0046;壇塲門¶
<pb:KR4c0031_SBCK_008-3b>¶
人宣兊誠肅禪心律儀有時譽晝則律師之郷僧也¶
戒有一日之長許為汯兄昔媿随肩今傷分影有清¶
䂓之可採則文石而言焉銘曰　澷澷(去/聲)情海多生¶
沒&KR0006;超超我師一念越&KR0006;舊寺&KR0027;谿為僧傑&KR0006;新居¶
武丘匠時哲&KR0006;適来示生亦示㓕&KR0006;山上人間有遺¶
轍&KR0006;故雲&KR0252;&KR0252;餘水泱泱留廢房&KR0006;黄蘗心苦青松¶
節寒對空壇&KR0006;升堂門人結社居士依扇&KR0130;&KR0006;或刻¶
貞石㦯書勝幡思師存&KR0006;¶
　　唐蘇州開元寺律和尚墳銘(并序)¶
至人扵生死一也物有之我亦有之若日月可食靈¶
空可汙乎在至人為宅心之地誠瞽夫不返之&KR1260;流¶
<pb:KR4c0031_SBCK_008-4a>¶
㦲扵&KR0231;我法自五天掦于漢庭八俊四賢横世傑出¶
後之學者聆休風企高䠱何吾師之穆其芬馥歟吾¶
師諱其字某先劉氏之子漢楚王交三十一代孫列¶
祖某永嘉南遷爲丞相&KR0122;四代祖逺随東陽守顯其¶
遺榮之迹略載本枝全其㧞俗之高不書後葉葢亦¶
垂訓之意乎吾師㓜&KR0012;伯父哀字禮如教立孝自天¶
生而&KR0043;植縁深心田欲稔因請伯父從師出家伯父¶
哀而捨之事靈&KR0046;某禪師因問師入道之次師語曰¶
夫爝火大眀乎太虗以爝火之心當太虗之境境非¶
心外心非境中兩不相存兩不相廢今我&KR0001;證是爾¶
&KR0001;知&KR0154;有萬法之深淺&KR0278;劣乎畢如凉風入懐醒然¶
<pb:KR4c0031_SBCK_008-4b>¶
清悟天寳四年受戒扵東海大師覽真傳講扵㑹稽¶
大師曇一至徳中舉高行&KR1559;名開元乾元中有詔天¶
下二十五寺各定大徳七人長講戒律吾師其選也¶
頃年淨土一門不愆于念甞謂人曰㫺聞西方之行¶
是有相大乗此乃蓬心不直逹之說何者夫出言即¶
性&KR0036;意皆如而一色一香無非中道况我正念乎于¶
時年六十七天年三十六僧夏十六壇塲&KR0012;制律樞¶
正持僧綱自緝湖南北皆宗仰焉以建中元年六月¶
十五日&KR0397;疾而逝其時有庭&KR0035;一夲枝葉扶踈及吾¶
師&KR0005;亡之朝花正拆而遽萎條始繁而方折亦恒河¶
水上旃檀樹枝榮枯之意也其年七月五日遷靈龕¶
<pb:KR4c0031_SBCK_008-5a>¶
扵武丘西寺松門之右烏乎青山不歸日林長謝秋¶
原之上萬境皆悲雨冥冥而晝隂水浼浼而東逝門¶
人道亮道該清㑹亮以毗尼繼其行㑹以才學儔其¶
賢該以詞華蹤其羙三子之外居廓廡者充江漢焉¶
故觀察使韋公元甫觀察使李公栖筠今虢州刺史¶
李公紓今御史中丞李公道昌林下之迹可追山隂¶
之逰尚想懐人撫事相顧泫然晝實謏才&KR0154;足揄&KR0045;¶
盛羙以吾釋門之事安敢譲焉銘曰　本師示終&KR0006;¶
玄綱絶香山崩&KR0006;杳海竭大地動&KR0006;旃擅折人天㝠¶
&KR0006;千光㓕我師出嗣&KR0006;遺教張如何斯人&KR0006;天不&KR0391;¶
星既雨&KR0006;地亦霜生涯昧昧&KR0006;四流長捧遺言&KR0006;循¶
<pb:KR4c0031_SBCK_008-5b>¶
徃迹庭無人&KR0006;月&KR0299;&KR0299;百年遐夀&KR0006;日長夕萬春上¶
服&KR0006;塵巳襞門人慟&KR0006;丗人悲瞻影墖&KR0006;山之垂&KR0043;¶
㫺經行&KR0006;舊路岐雲渺渺&KR0006;雨霏霏方域盡&KR0006;長桑¶
移樂石香名&KR0006;不騫不&KR0635;¶
　　唐石圯山故大禪師墖銘(并序)¶
天作髙山山孕人靈其間氣則賢人當之而動用有¶
異夫黄鶴逰乎天驪龍樂乎淵従其性也賢人治丗則¶
&KR0716;贊我后出則誕敷上乗圯山禪祖其人也師諱神¶
悟字通性隴西李氏之子其先属西晉版蕩&KR0118;家于¶
呉之長水丗襲儒素㓜為諸生及冠忽嬰業疾有不¶
可救之状咎心&KR0024;行力&KR0005;何施開元中詣前谿光律¶
<pb:KR4c0031_SBCK_008-6a>¶
師請醫王之方執門人之禮師示以遣業之教一日¶
理懴二日事懴此仁聖&KR0001;授行必有徴遂扵菩提像¶
前秉不屈之心&KR0353;難捨之指異光如月曈曨紺宫極¶
苦可以感眀神至精可以動天地葢菩薩之難事歟¶
泊天四中受具足戒身始披緇天公中舉尤異行名¶
&KR1559;寺　逮其晩節益見苦心每&KR0010;置汯華道塲九旬¶
入長行禮念觀佛三昧扵斯現前因語門人曰夫隂¶
薄日而何傷風運空而不動苟逹扵&KR0301;誰非性耶方¶
結宇扵勞勞山東中據石圯逺分仙渚猛獸馴扵禪¶
榻祥雲低扵汯堂中夜有山神現謂禪師曰弟子即¶
隋故新成曹世安生為列侯死典南嶺今和尚至止¶
<pb:KR4c0031_SBCK_008-6b>¶
&KR0133;以此永奉經行言訖&KR0046;而不見故吏部貟外李公¶
華今殿中侍御史崔公益甞問孔老聖教優劣于吾¶
師師對曰路伽耶典籍皆心外汯味之者勞而無證¶
其猶澤朽思春乾水取月之相厺天何逺乎夫辛邜¶
年春寢疾大漸於&KR0231;悼死樂生下士之事吾師了性¶
空豈&KR0028;情哉便趺坐告終歸于&KR0299;樂其時丗夀六十¶
三恵夀二十六闍維之日&KR0023;舍利五百餘粒珠顆纍¶
纍粲然在矚葢由夫精之&KR0001;致門人湛一圓一潔身¶
力行夏淺功崇亦分河不絶之意也吾聞古之君子¶
生有名而死有謚勲業昭乎彛器箴規焕乎方冊何¶
有哲匠人天師遺徳不書吾誰仰則銘曰　聲傳于¶
<pb:KR4c0031_SBCK_008-7a>¶
籥剖之無根象出于鍳窮之不源至人應物體&KR0299;名¶
存&KR0299;可神照名冝性泯玅用無生示生而盡燈留火¶
續骨化珠分真子徒仰慈聲不聞堂披遺影地起方¶
墳萬木春折諸天晝臐年年丗上空望歸雲¶
　　唐杭州華嚴寺大律師墖銘(并序)¶
魏晉中頴邁之士多尚出塵白足髙歩扵海隅青目¶
遐視扵湘表千有餘祀禪律宗師吾知若人出秉伊¶
說之鈞處躡黄綺之躅亦躬珪之扵和璞&KR0046;顯之殊¶
乎我律師其人也汯諱道光俗姓禇氏踰齓出家方¶
冠受具詣光州和尚學通毗尼于時夏淺徳崇壇塲属¶
望葢天賚真士爲東南義虎雲雨慈味笙鏞道聲常¶
<pb:KR4c0031_SBCK_008-7b>¶
常持㳒華兼創佛廟洎沒身不怠也丗壽七十九恵¶
夀五十八上元庚子&KR0010;秋仲月示㓕扵夲寺是日馳¶
陽昧昧滛雨颸冽風崇朝嘉木為折乃東土福盡之¶
徴也俄然憙氣五色亭亭如葢移晷不散偏映精廬¶
即西方徃生之意也&KR0004;吾師未殁其月三日質眀支¶
疾凝神依色身觀彌陁具相忽現師前滿庭碧花㫺¶
&KR0001;未覩其四日昧爽有異人請師為和尚遂開目彈¶
指曰但發菩提心五之日㬅陁羅花自天而雨悲夫¶
非哲匠厺丗安至是耶門人神烈義津等攝齋何仰¶
繞墖徒哀&KR0130;名迹而可師書琬琰之不墜詞曰¶
我㳒未季哲人是生真慈在物澤灑飊清高戒嚴身¶
<pb:KR4c0031_SBCK_008-8a>¶
佩月與瓔貽訓徒張逝不可作瑞花冥&KR0293;卿雲縈薄¶
&KR0149;輀何止于此山&KR0923;寒鼯㫁續影墖蕭寥五峰諸子¶
泣望終朝¶
　　唐湖州佛川寺故大師墖銘(并序)¶
夫萬有朝徹獨立而不改其玅空乎洎鴻&KR0293;己還民¶
溺情海安不㓜之跡䘮全真之㫖若識浪不作㓜何¶
有哉我釋迦本師獨開宗極&KR0205;而告㓕降藴魔也在¶
而言逝爲狂子也以八萬四千正㳒首付飲光飲光¶
己下二十四聖降及菩提逹磨繼傳心教有七祖焉¶
苐六祖曹谿能公&KR0014;公傳方巗策公乃永嘉&KR0116;荷澤¶
㑹之同學也方巖即佛川大師也大師諱恵眀俗姓¶
<pb:KR4c0031_SBCK_008-8b>¶
陳氏漢太丘長寔之後丗居順　顯祖某永嘉南遷¶
爲司徒&KR0122;陳氏受禪四代祖仲文有佐命之勲封丹¶
陽公祖某&KR0031;谿榖&KR0836;二縣宰考某蘭陵人也大師雖¶
世有榮閥而未甞自&KR0091;葢䖏塵丗之餘累矣先夫人¶
&KR0004;感之日如持佛戒足惡&KR0130;扵葷圃口不甞扵鱻器¶
神夢彷佛長聞㳒音既而誕焉年漸及丱方祈捨俗¶
大人従之至受具時即開元七年也耳未誘扵色界¶
眼不瑕扵耳塵清行剋終如鍳寒玉嘗謂人曰㫺者¶
繁刑首作伯成子高遁焉吾雖不捨律儀而&KR0086;乎浄¶
論紛若心印心之㳒至矣哉西詣方巖頓開心地於¶
&KR0231;冥冥其機赫赫其師&KR0299;乎大空之淵而不疑放乎¶
<pb:KR4c0031_SBCK_008-9a>¶
萬缘之律而不變天寳年&KR0005;有&KR0133;扵清凉山淮汴阻¶
兵師乃旋策偶與禪侣西之宛陵扵上石門置蘭若¶
三&KR0001;有大虥来擾如撫狵焉既属時艱民多饑荐群¶
盗欲至&KR0186;號呼先報往往徴焉先是楚郷戈獵為事¶
不聞佛号但狥殺心我大師以慈行之至尚&KR0014;使猛¶
虎不㬥騰猿不擾而况于人乎故舉郷之甿浣心革¶
面撤網裂&KR0328;子来于我至天寳五稔爰止乎魚陂道¶
塲有瑀公者白土史宗之流跡邇行微世莫之識始¶
相見曰南祖傳教菩薩来何晚耶他日與瑀公登魚¶
陂峯頂見東南有山蒼琅獨秀謂瑀公曰吾與此山¶
宿有縁矣天寳八年有制度人州&KR0005;韋公南金舉高¶
<pb:KR4c0031_SBCK_008-9b>¶
行黒白狀請&KR1559;名州中寕化道塲大師固辤韋公不¶
屈其志遂改&KR1559;佛川即疇昔魚陂所望之峯梁呉均¶
故宅之&KR0001;地志云青山東南掘得古像二軀莫知年¶
代也&KR0023;像之地靈泉忽湧因此名為佛川焉泉側有¶
呉王古廟風俗滛祀濫以犧牲扵是大師哀之乃詣¶
祠宫禪坐洎夕中夜雷雨洊至林摧瓦飛頃之雨収¶
月在見一丈夫容甚盛大師謂曰居士生為賢人死¶
為神眀奈何使我蒼生每&KR0013;血食豈知此事殃爾業¶
耶神曰非弟子本意人自為之禮懴&KR0175;三大師乃授¶
以菩薩戒神欣然曰若和尚移寺弟子願捨此處永¶
奉禪居言畢不見其後果移寺焉扵祠側&KR0023;銅盤之¶
<pb:KR4c0031_SBCK_008-10a>¶
底篆文是吾師㳒號更有異器畧而不書建中元年¶
春忽顧左右愀然而歎曰夫人生百年葢一念耳昧¶
者安知掲日月以趨新㢤吾&KR0005;徃淨方爾曹勉之于¶
時報年八十四僧臘五十一以其年正月十一日有¶
疾其日庭木春悴山雨晝冥猛虎繞垣悲嘯而去十¶
二日&KR0853;然長徃二月十二日建墖扵佛川西山有慈¶
烏滿林舉衆驚異受㳒門人自湘谿淮楚不逺而至¶
有&KR0002;&KR0012;秉律綱黙持心印恵解比丘即其人也徳與¶
物敷言隨性&KR0397;聲采不飾丗謂渾金恵敷比丘即其¶
人也外學以文内修心行跡不疑聖機能造微如知¶
比丘即其人也菩薩戒弟子刺史盧公㓜平顔公真¶
<pb:KR4c0031_SBCK_008-10b>¶
卿獨&KR0012;公問俗杜公位裴公清惟彼&KR0070;公深扵禪者¶
也謝太傅之通扵宗要殷淵源之造扵精微常恐大¶
師之言&KR0005;墜扵地顧謂小子志之予曰必使覩至人¶
之奥知地位之極則未敢聞命若盛羙之跡人&KR0001;見¶
聞何嘗敢忘請退而記之刻諸靈石詞曰　青山我¶
廬白雲我曺吾師䖏焉人遐跡髙跡高伊何降心錬¶
魔傳教方巖傾珠竭河持而不撿放而不過匪雲異¶
月如水與波見獨超超證㳒無兩生死誰覊我不可¶
鞅若揺空輪如蹵風響何為告㓕亦由狂子忽示&KR0031;¶
　桐空&KR0215;&KR0130;佛厺川在人亡寺留　吾舊境&KR0299;寞長¶
秋泣露草繁悲風樹滿此物無心盡如凄㫁門人千¶
<pb:KR4c0031_SBCK_008-11a>¶
萬昔為法来悟者不蹙常情自哀祥花雨墜靈墖峰¶
開真子相顧謂全身在㦲¶
　　墖銘(并序)¶
東漢始有佛塔之制或冶金埏坏琢琰彫杼觸&KR0011;可¶
作葢恵門之扃鐍也我唐大暦丁巳&KR0010;建子月某日¶
沙門某洎居士若干人扵思村東北古隄之上&KR0035;修¶
墖焉粉櫺素檐炯如雪積雖埃氛晝晦月魄宵淪重¶
重入空千里可矚使夫倦鳥有托迷客知歸燎&KR1621;&KR0758;¶
弧以革心漁童卷緡而易慮作者之志其仁博哉¶
崇崇靈墖掃氛&KR0012;出平砌沓雲層輪麗日瓊容皓曜¶
雁影依俙&KR0004;驚地湧忽視天飛墖何情矣監惡斯止¶
<pb:KR4c0031_SBCK_008-11b>¶
墖何言哉誘善不回至人黙黙與我同徳&KR0299;語忘教¶
而人自効眀眀者　&KR0154;可攀焉上階于天下窮于淵¶
深谷為陵其功不騫¶
　　唐洞庭山福&KR0133;寺律和尚墖銘(并序)¶
道賢上㳺其徳如陽和亭毒萬物生而不子成而不¶
有或曰異扵是盖由無生空恵冥乎其間哉曁洪唐¶
盛眀之朝我㳒尤重五教四分飊&KR0045;景張南山律宗¶
居天下苐一後弟子如大師鮮矣大師望出徐氏諱¶
神皓字弘度八代祖摛齊竟陵王西邸學士子陵梁¶
尚書左㒒射其文與&KR0067;子山齊名逮陳氏革命囙佐¶
呉邑遂家姑蘇髙祖碩學通三禮中年即丗曽祖曇¶
<pb:KR4c0031_SBCK_008-12a>¶
隨王府咨議参軍祖徳恭潯陽郡詞曺考君定深扵¶
釋典不屑名宦大師天情耿潔風韻朗邁㓜負脫俗¶
之姿甞有言曰沙門者高㓗其道秉空王平等之性¶
一念不昧坐登佛階吾自知此生&KR0130;龍淵取眀月&KR0154;¶
有三圭之貴重侯之高而&KR0014;動我心㢤乃依杭州龍¶
泉道塲一和尚出家敗　損容越出流軰鏗然㳒器¶
如琢玉焉天寳六年天降极詔精擇真行一州許度¶
三人獨居薦首吾以是知大師&KR0004;披佛教滌心地也¶
今奉國㤙止世名也因&KR1559;僧籍扵色山福&KR0133;道塲&KR0004;¶
具扵興大師次通鈔扵曇一大師五夏未登學精三¶
藏天台宗㫖難為等夷淵玄絶思之科如良庖之道¶
<pb:KR4c0031_SBCK_008-12b>¶
大&KR1094;也十講律鈔三昇壇塲傾江而東&KR0133;禮其足後¶
生學者仰其聰眀恵性如追麒麟之歩大師甞引錫¶
西望想包山舊居包山即洞庭仙都之一峯湖澄氣¶
清日出水上疊嶂合沓生乎影中得非天遺　此中¶
與成道耶乃命舟而還使野童誅茒山童掃石顧左¶
右　㫺者如来崇飾墖廟乃是啓&KR0036;群信開人天淨¶
境豈為巳哉此寺隳廢乆之非先師夲意乃闢僧院¶
創食堂衆有怠慢者醜其行而理之舍有傾者惡其¶
邪而正之墾田置庄開畎泄澮功既成矣業亦博矣¶
百千人俱皆受其賜&KR0494;日洞山水滸業湖之氓&KR0699;&KR2529;¶
咽川繪繳亘渚大師以如来不殺之戒黜彼鱻食廻¶
<pb:KR4c0031_SBCK_008-13a>¶
小人之腹為君子之慮乾元　祀有詔天下二十七¶
寺各奏大徳七人長講律戒因請住開元寺欲果願¶
具且懼簡書遂僶俛從命奉戒弟子開州刺史陸公¶
向前給事中嚴公&KR0003;服道弟子禮部侍郎劉公太真¶
前大理評事張公象欽風弟子前亷使亞相李公栖¶
筠天誘厥&KR0168;俾&KR0045;我㳒精識通敏言為世程謝太傅¶
之流也其時常&KR0836;地偏僧多闕行李亞相欲以徳撫¶
乃請大師統而正之一化而革心&KR0175;化而知道三化¶
而闔邑従風大師末年工扵圎宗縱心皆是以文字¶
而用不以文字為病是念佛冩經備行教法置西方¶
社廣淨土因&KR0825;誦㳒華經九千餘帀逰四大寺登五¶
<pb:KR4c0031_SBCK_008-13b>¶
老峯遍欲觀古僧得道之&KR0001;此亦至人之餘事應物¶
如動自視闕然貞元六年十月春秋七十五僧臘四¶
十三真月在開元遇疾忽言曰吾愛夫得道者心如¶
澄溟知如晨曦不染如浮雲自在如㳺鴻吾雖非斯¶
人亦未肎以有生爲累其月十一日顧門人維諒¶
我厺世後汝若置墖可歸洞庭故山言畢而逝是夜¶
琉璃色天星霣如雨往往有西方之應覩而不書奉¶
遺命也門人維諒有文有道獨歩當時執師之丧不¶
以證而廢教也列座門人道超靈俊道濬道稜維譲¶
維誠皆積解以詣空門邁徳以藩象教吾聞古之僧¶
髙者述誺與碑自晋朝始也二三子思吾師盛徳&KR0005;¶
<pb:KR4c0031_SBCK_008-14a>¶
欲鎔黄金勒貞右垂&KR0073;後　使昭昭之教長燭扵人¶
天銘曰　扵穆大師立言可經身佩戒光髙月亭亭¶
怖魔以祛襲知以醒如何斯人忽號冥冥天樹春折¶
曇花夜零空㽞一燈&KR0299;&KR0299;青熒伊昔行道坦素&KR0130;迹¶
　難可攀行不可擬乃知我師應世無巳&KR0278;逰人天¶
自在生死門人維諒躡彼髙塵嶷嶷靈墖紀功于人¶
于山之峯于湖之濱風凄逺鐸月惨重輪瞻禮雲上¶
如逢化身¶
　　&KR0030;救苦觀世音菩薩讚(并序)¶
繪工匠意通幽若菩薩出現湛&KR0006;凝心于内怡然示¶
相于表非㳒王玅用何哉誰其主人即湖州刺史諫¶
<pb:KR4c0031_SBCK_008-14b>¶
議大夫樊公夫人范陽縣君盧氏&KR0001;造也&KR0004;夫人有¶
恤胤之兆常念觀音夢雲&KR0004;懐育月方誕命曰是女¶
且不正名盖取冝子之意也公以積徳樹仁膺其錫¶
羡雖菩薩大慈不昧亦江漢間氣&KR0001;鍾詩云維岳降¶
神生甫及申之儔乎扵&KR0231;至誠既敷上&KR0133;思畣乃于¶
寶勝殿内按&KR0052;圖變祗于壁上觀示現之門不捨毫¶
端禮分身之國詞曰　至人之體&KR0006;有而無迹至人¶
之心&KR0006;用而常&KR0299;公之小君&KR0006;恵性造微我之大士¶
&KR0006;慈心莫違保㓜子&KR0006;永貞無悔覿真儀&KR0006;常眀不¶
昧慈為雨&KR0006;恵為風灑芳&KR0109;&KR0006;襲&KR0127;&KR0209;¶
　　&KR0030;藥師琉璃光佛讚(并序)¶
<pb:KR4c0031_SBCK_008-15a>¶
佛以大慈療生死臣瘵示藥師名以大智證圎眀玅¶
身受琉璃稱無私之鍳湛乎不動誠懇之至感而遂¶
通湖州刺史諌議大夫樊公夫人范陽縣君盧氏得¶
之矣頃因懐姙黙念于心先徵佩印之祥載見懸弧¶
之志遂圗此變以畣佛慈光射金扉日月不開于天¶
上影朧珠綴烟霄自出扵壁間東方如来瞻仰長世¶
&KR0186;掦盛羙有媿䛕才詞曰　藥師之光隨心至&KR0006;十¶
二上&KR0133;慈不遺&KR0006;琉璃之身為我示&KR0006;八十種好相¶
畢備&KR0006;繪像報徳公夫人&KR0006;&KR0004;祝㣧子果克禋&KR0006;早¶
見才童邁人倫&KR0006;&KR0005;成大器&KR0063;申甫&KR0006;如来恵父長¶
可親&KR0006;貽厥孫謀壽萬春&KR0006;¶
<pb:KR4c0031_SBCK_008-15b>¶
　蘭亭古石橋柱讚(并序)¶
山隂有古卧石一枚即晋永和中蘭亭廢橋柱也大¶
暦八年春大理少卿盧公㓜平承詔&KR0021;㑹稽山攜居¶
士陸羽因而得之生好古者與吾同志故讚云　古¶
橋石柱亭亭殊&KR0124;渾璞璘玢亂錢蒼翠遺在蘭渚遷¶
于客位雲状未銷水痕猶潰在物頗重則人無棄石¶
豈有心求人&KR0001;貴若瓊與玉呈磂藴異如彼陸生不¶
文其器此猶可轉豈君同志¶
　　烏程李眀府水堂觀玄真子置酒張樂叢筆亂¶
　　　揮&KR0030;武城讚¶
烏程魯邑異日同風洋洋弦歌復聞我公玄真跌宕¶
<pb:KR4c0031_SBCK_008-16a>¶
筆狂神王楚奏鏗鍧呉聲瀏亮舒縑雪似頒綵霞状¶
&KR0039;不誤揮毫無虗放藹藹武城披圖可望咫尺之内¶
天髙水清月疑山吐風恐松聲晴雨雲住春冬艸榮¶
比公為政徳暖生成盛烈暉暉&KR0031;&KR0045;厥靈¶
　　逹磨大師㳒門義讚¶
我師西来傳乎真訣大輪當路小乗亡轍冥冥世人¶
&KR0004;見日月權跡有歸光雲不㓕¶
　　天台和尚㳒門義讚¶
我立三觀即假而真如何果外强欲眀因萬象之性¶
空江月輪以此江月還名㳒身¶
　　二宗禪師讚¶
<pb:KR4c0031_SBCK_008-16b>¶
裁玉為璧一體殊稱二聖淵淵異名同證安讚天后¶
&KR0299;佐玄宗卷道就跡與時從容邈邈安公行越常致¶
髙天無言九有咸庇大海無言百川同味(不授心印但以无/言&KR0063;丗而物無不)¶
(化)曈曈大照有跡可覩不異六宗無慚七祖禪岡一¶
傾人天何怙¶
　　能秀二祖讚¶
二公之心如月如日四方無雲當空而出三乗同&KR0100;¶
萬㳒斯一南北分宗工言之失¶
　　志公讚¶
大動之地我安其中高景無氛靈鶴在空出生死泥¶
随物有終&KR0711;形駭俗借繢開蒙常攜刀尺精意誰通¶
<pb:KR4c0031_SBCK_008-17a>¶
　　唐大通和尚㳒門義讚¶
觀静之筌斯言不住四色蓮花白花為喻應知離相¶
或未圎通吾師恵心雲開天空¶
　　唐鶴林和尚㳒門義讚¶
真見之體知而不性知猶無主禪何有支我夲圎&KR0299;¶
湛而不移聿來化人慈力&KR0001;為¶
　　大雲寺逸公冩真讚¶
盡與理冥兩身不異淵情洞識睂睫斯備欲&KR0036;何言¶
正思何事一牀獨坐道具長随缾執堪㵼珠傳以移¶
清風拂素若整威儀¶
　　洞庭山福&KR0133;寺神皓和尚冩真讚¶
<pb:KR4c0031_SBCK_008-17b>¶
虎頭將軍藝何極但是風神非畫色方顙眀眸亦全¶
得我豈無言道貴黙&KR0031;扉曙啟趺坐時百千門人自¶
疑惑¶
　　沈君寫真讚¶
誰識英姿披圗宛在月動光芒風生神彩匀毫&KR0039;朕¶
天質無改聽似欲言窺不可怠佩可鳴玉冠冝附蟬¶
鸞翔鶴顧志氣翛然侯伯之量扵斯鑒焉¶
　　王安吉冩真讚¶
性正氣髙外爽神徹逺水濴渟秋天寥沉銳工傅逸¶
&KR0039;漆開頥風儀秀&KR0036;毫髪無遺當獨立䖏似不言時¶
如嚬如顧何慮何思披影相對真身是誰¶
<pb:KR4c0031_SBCK_008-18a>¶
　　楊逵䖏士冩真讚¶
識洞才髙天貸神與霜縑之上逢君不語聳聳山立¶
翹翹鶴舉置之巗石邈然無侣¶
晝上人集卷第八¶
<pb:KR4c0031_SBCK_008-18b>¶

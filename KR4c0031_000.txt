# -*- mode: mandoku-view; -*-
#+TITLE: 皎然集
#+DATE: 2015-09-11 08:19:01.801598
#+PROPERTY: ID KR4c0031
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 0
#+PROPERTY: FILE SB04n0457-000皎然集-序.
<pb:KR4c0031_SBCK_000-1a>¶
敕浙西觀察使　牒湖州¶
　　　當州皎然禪師集¶
牒得集賢殿　御書院牒前件集庫内無本交闕進¶
奉牒使請速寫送院訖垂報者牒州寫送使者故牒¶
　　　　貞元八年正月十日牒¶
　　　　都團練副使權判兼侍御史李元¶
　　　　使潤州刺史兼御史中丞王緯¶
<pb:KR4c0031_SBCK_000-1b>¶
　　呉興晝上人集序¶
　　　　朝議郎大夫守湖州刺史于頔&KR0103;¶
詩自風雅道息二百餘年而騷人作其㫖愁思其文¶
婉麗亡楚之變風歟至西漢李陵蘇武始全為五言¶
詩體源扵風流於騷故多憂傷離逺之情梁昭明所¶
&KR0103;文𨕖録古詩十九首亡其名氏觀其詞葢東漢之¶
世亦李蘇之流也洎建安中王仲宣曹子建鼓其風¶
晉世陸士衡潘安仁&KR0045;其波王曹以氣勝潘陸以文¶
尚氣勝者魏祖興武功扵二京巳覆文尚者晉武亡¶
帝圗於五胡肇亂觀其人文興亡之蹟人焉瘦哉人¶
焉瘦哉宋髙祖平桓玄定江表文帝&KR0071;業五十年間¶
<pb:KR4c0031_SBCK_000-2a>¶
江左寧謐魏晉文章鬰然復興康樂侯謝靈運獨歩¶
江南俯視潘陸其文炳而麗其氣逸而暢驅風雷於¶
江山變晴昏於洲渚烟雲以之慘淡景象為其澄霽¶
信江表之文英五言之麗則者也迨于齊世宣城守¶
謝玄暉亦得其詞調涵於氣格不侔康樂矣梁陳巳¶
降雖作者不絶而五言之道不勝其情矣有唐呉興¶
開士釋皎然字清晝即康樂之十世孫得詩人之奥¶
㫖傳乃祖之菁華江南詞人莫不楷範極扵緣情綺¶
靡故詞多芳澤師古典制故律尚清壮其或𤼵朙玄¶
理則深契眞如又不可得而思議也貞元壬申&KR0010;余¶
分刺呉興之眀年集賢殿御書院有命徴其文集余¶
<pb:KR4c0031_SBCK_000-2b>¶
遂　而編之得詩筆五百四十六首分為十卷納扵¶
延閣書府上人以余嘗書述論前代之詩遂託余以¶
集序辭不𫉬巳畧志其變上人之植性清和禀質端¶
懿中秘空寂外開方便玅言説於文字了心境扵定¶
慧又釋門之慈航智炬也余游方之内者何足以扣¶
玄𨵿謝氏世為詩人豈佛書所謂習氣云爾¶

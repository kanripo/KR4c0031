# -*- mode: mandoku-view -*-
#+TITLE: 杼山集
#+DATE: 2015-09-23 10:17:58
#+PROPERTY: JUAN 0

<md:KR4c0031_SBCK_010-14b>¶
<md:KR4c0031_SBCK_000-1a>¶
<pb:KR4c0031_WYG_000-1a>
欽定四庫全書　　　　集部二
　杼山集　　　　　　　别集類一(唐/)
　　提要
　　　　(臣/)等謹案杼山集十巻唐僧皎然撰案唐書
　　　　藝文志皎然字清晝湖州¶人謝靈運十世孫
　　　　居杼山顔真卿為刺史集¶文士撰韻海鏡源
　　　　預其論著貞元中取其集藏集賢御書院¶刺
　　　　史于頔為¶序此集巻數與唐志合頔序亦存
<pb:KR4c0031_WYG_000-1b>
　　　　葢猶　本前有贊寜所為傳葢自髙僧傳録
　　　　入末有集外詩則毛晉所補緝也皎然及貫
　　　　休齊已皆以詩名今觀所作弱於齊已而雅
　　　　於貫休在中唐作者之間可厠末席集末附
　　　　載雜文數篇則聊以備體非其所長矣别本
　　　　附刋杼山詩式一巻按唐志晝公詩式詩評
　　　　皆載文史類中不附本集今亦析出别著録
　　　　焉乾隆四十一年五月恭校上
<pb:KR4c0031_WYG_000-2a>
　　　　　　　總纂官(臣/)紀昀(臣/)陸錫熊(臣/)孫士毅
　　　　　　　　　　總　校　官(臣/)陸　費　墀
<pb:KR4c0031_WYG_000-3a>
杼山集原序
詩自風雅道息二百餘年而騷人作其旨愁思其文¶婉
麗亡楚之變風歟至西漢李陵蘇武始全為五言¶詩體
源於風流於騷故多憂傷離逺之情梁昭明所¶撰文選
録古詩十九首亡其名氏觀其辭蓋東漢之¶世亦蘇李
之流也洎建安中王仲宣曹子建皷其風¶晉世陸士衡
潘安仁揚其波王曹以氣勝潘陸以文¶尚氣勝者魏祖
興武功於二京已覆文尚者晉武亡¶帝圖於劉淵肇亂
<pb:KR4c0031_WYG_000-3b>
觀其人文興亡之跡人焉廋哉人¶焉廋哉宋髙祖平桓
𤣥定江表文帝繼業五十年間<md:KR4c0031_SBCK_000-2a>¶江左寧謐魏晉文章欝
然復興康樂矦謝靈運獨歩¶江南俯視潘陸其文炳而
麗其氣逸而暢驅風雷於¶江山變晴昏於洲渚煙雲以
之慘淡景氣為其澄霽¶信江表之文英五言之麗則者
也迨於齊世宣城守¶謝𤣥暉亦得其辭調涵於氣格不
侔康樂矣梁陳已¶降雖作者不絶而五言之道不勝其
情矣有唐呉興¶開士釋皎然字清晝即康樂之十世孫
<pb:KR4c0031_WYG_000-4a>
得詩人之奥¶旨傳乃祖之菁華江南詞人莫不楷範極
於緣情綺¶靡故辭多芳澤師古興制故律尚清壯其或
發明𤣥¶理則深契真如又不可得而思議也貞元壬申
嵗余¶分刺呉興之明年集賢殿御書院有命徵其文集
余<md:KR4c0031_SBCK_000-2b>¶遂採而編之得詩筆五百四十六首分為十巻納於¶
延閣書府上人以余嘗著詩述論前代之詩遂託余以¶
集序辭不獲已畧志其變上人之植性清和稟質端¶懿
中秘空寂外開方便妙言説於文字了心境於定¶惠又
<pb:KR4c0031_WYG_000-4b>
釋門之慈航智炬也余游方之内者何足以扣¶𤣥關謝
氏世為詩人豈佛書所為習氣云爾¶于頔撰

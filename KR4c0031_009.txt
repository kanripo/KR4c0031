# -*- mode: mandoku-view; -*-
#+TITLE: 皎然集
#+DATE: 2015-09-11 08:19:02.182810
#+PROPERTY: ID KR4c0031
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 9
#+PROPERTY: FILE SB04n0457-009皎然集-卷第九.
<pb:KR4c0031_SBCK_009-1a>¶
晝上人集卷第九¶
　　　　　　　　　呉　興　釋　皎然¶
　　蘇州支硎山報恩寺㳒華院故大和尚碑(并序)¶
我先大師曰佛嘉言孔碩大造人天張无生極宗懸¶
衡扵群教之表自第一義諦皆我之蘧廬也况儒墨名¶
㳒道家之流哉教之斯行咨乎哲匠今大師即其人¶
也師諱道遵字宗逹呉興張氏之子崇勲茂徳世為¶
呉中右族大師夙負殊操㓗士&KR0091;之榮耀不足&KR0028;其¶
心聲塵未曽觸其性其年二十詣天竺威大師&KR0004;受¶
具戒事報恩興大師首宗毗尼依佛教也常愀然而¶
歎曰孔老之學不眀三世昭昭之業何異夫適郢而¶
<pb:KR4c0031_SBCK_009-1b>¶
求㝠山哉先大師則不然觀萬象無根我獨以無生¶
一念覆疑山之峻知四流妄有我獨以妄動二字停¶
倒海之波室是逺而悟者天隔㫺在漢眀永平之際¶
大教洋溢霈然而東與生靈滌心觀天地更始正士¶
自摩騰巳降持㳒有如&KR0028;中者秉律有如南山者海¶
内髦士亟歸乎我如凱風㣲&KR0045;嘉木先發齊恵文大¶
師傳龍&KR0035;智論一性之教教即我釋伽如来九世祖¶
師文殊&KR0001;承也恵文傳南岳南岳傳天台授一心三¶
觀之㫖以十身佛刹㣲塵數修多羅如懸帝網不出¶
正念無違即中盖如来一期教扃鐍也天下弘經之¶
士窺我宗者不得其門而入天台厺世教傳章安章¶
<pb:KR4c0031_SBCK_009-2a>¶
安傳縉雲縉雲傳東陽東陽傳左谿自龍&KR0035;巳還至¶
天台四祖事具諌議大夫杜正論傳教記今大師則¶
親承左谿一受心宗方造其極物有凋折而苦莭不¶
衰時有晦眀至行不變㳒華三昧淵乎我&KR0168;甞從容¶
謂門人曰堯舜之民不必獨義教之至也教若不至¶
民何咎焉吾恐大教未周群機未發陷諸子扵邪見¶
之網吾徒得無過乎乃欲廣冩㳒華經置道塲闢經¶
院以燭繼景&KR0045;大雄慈聲盖平生之願歟一之日&KR0036;¶
其心二之日䂓其址作不逾序厥功成焉居山之福¶
地於&KR0231;群峰合沓以就我當大藏而&KR0012;峙疑天作以¶
待用此持經之境也及以清晝山空杉吹不動真念¶
<pb:KR4c0031_SBCK_009-2b>¶
凝乎&KR0299;寞經聲在乎窅㝠此持經之心也大暦元祀¶
州&KR0005;韋公元甫兵部尚書劉公晏侍御史王公圎開¶
州刺史陸公向殿中侍御史陸公迅大理評事張公¶
象境誘真心共&KR0023;殊勝乃相與飛表奏聞詔書特下¶
署名曰㳒華道塲焯哉盛乎經王之恵日升于天乎¶
自江以東揔一十七所皆因大師之&KR0545;置也舉釋行¶
大徳二十七人常持㳒華報主恩也大師以無縁慈¶
眼極觀四生多溺空見乃鑄盧舍那及毗盧遮那像¶
眀智身不有㳒體非無&KR0005;欲顯古佛證經之由乃起¶
多寳玅墖開淨土當生之業遂作彌陀色身㳒華一¶
經駭聲聞得記方等四部喜廣教盡&KR0053;無垢淨光盖¶
<pb:KR4c0031_SBCK_009-3a>¶
是如来極開方便跡雖有作功乃無為接人天機使¶
知有殊常之福又寫天台一教溢乎道塲真詮昭昭¶
與清景不極大師有言佛法夀命其惟常住乎常住¶
不存我法安&KR0009;扵是置荘二&KR0001;世田為義俟嘉榖以¶
登身田是修期聖禾不絶非夫大師平等之施孰能¶
扵事理&KR0031;全哉物投我慈日用不足門人有&KR0520;廢者¶
接彼退機講法華玄義天台止觀四分鈔文臨壇度¶
人授心楊律&KR0133;盈乎石室之籌天寳年扵靈巖道塲¶
行㳒華三昧忽覩大眀上燭天界我身正念儼在光¶
中異日問天台然公公曰智恵光眀從心流出非精¶
致之&KR0001;在耶又扵本寺入㳒華道塲忽覩此身在空¶
<pb:KR4c0031_SBCK_009-3b>¶
中坐先證者知是大師滌垢之相不然則萬㳒有無¶
礙之用哉其年春秋七十一僧臘四十六以興元元¶
年七月二十九日告終扵支山夲寺嗚呼像㳒梁壊¶
苦流増波無數人天從今失怙&KR0004;當寺葢公輪公一¶
夜同夢大殿忽崩得非㳒匠&KR0005;亡之&KR0063;乎示疾之日¶
驕陽久&KR0317;嘉苗若燎辤世之夕風號雨㬥天地惨黷¶
亦我㳒凌遲之變也傳教門人靈輪㳒盛道欣可入¶
如来之室豈唯宣父之室哉俾厥鴻猷張而未㢮奉¶
教門人猶子靈源等髙志警㧞徳隣先賢精細行以¶
檢儀敷大乗以基性予雖後學夙聆徳聲&KR0154;云不騫¶
貽諸樂石銘曰　泓澄吴江静㡬扵道清氣蓄焉誕¶
<pb:KR4c0031_SBCK_009-4a>¶
我僧寳洸洸大師與道為藩義天無孛慈釭不昏巋¶
然支山繋公&KR0001;&KR0130;建墖闢院夷荒而址乃基靈峰靈¶
峰崇崇乃啟秘藏秘藏彤彤天色在下日輪當中真¶
經無言至象非象眀理徹性不昧不朗三觀一心如¶
懸帝網雪山峩峩有時而裂香&KR0035;偃蹇有時而折世¶
相若斯師何示㓕示㓕何之天泣人悲高丘漠漠細¶
雨霏霏攜&KR0130;西去相逢是誰見海未乾疑山尚阻囂¶
囂魔民爰得其&KR0001;吾師&KR0299;寥空留㳒語入室數子皆¶
弘我經安公如月逺公如星㳟恭秩秩釋氏儀形墖¶
影亭亭長在寒樹天上花落人間日暮猶飄苦雲以¶
我為喻¶
<pb:KR4c0031_SBCK_009-4b>¶
　　唐湖州大雲寺故禪師瑀公碑銘(并序)¶
昔在穆天子我如来大聖沒扵西土葢示身也其聲¶
教紛綸湮滅而復紀者九十六種外道持衡扵五天¶
是僣佛号俾戒月生魄寳星為彗&KR0314;槃河水汨&KR0378;&KR0045;¶
波而天下騰口襲心夐然而䘮精矣我本師爰敕大¶
士中興南州激童&KR0041;竅禱杌摧異道破邪黨彼日月¶
是出爝火不息其為光也不亦難乎有其躡清氣㣧¶
種性雲龍相召與蒼生為春則我大師矣大師諱瑞¶
字真瑛俗姓沈氏呉興徳清人也其先仕國扵沈因¶
以為氏按春秋沈子之後也五代祖敏梁東陽太守¶
不言而理不猛而威&KR0045;之以和風灑之以甘雨殷氏¶
<pb:KR4c0031_SBCK_009-5a>¶
既丧公其嗣焉髙祖某勇而仁直而信少好理體機¶
若釭轉六&KR0010;讀孝經至參不敏略而不讀師問之故¶
曰此大人稱之而小子&KR0154;稱之十七州舉孝亷陳侍¶
中徐陵特相器重名位不逹終于丘園曽祖某學藏¶
于晦辯守扵訥大業之際州辟不起祖某考三教之¶
源精一貫之㫖結廬于金鵝山下怡然獨得父某湖¶
山是傑言行孔&KR0391;里有不爽而訓之隣有不給而&KR0236;¶
之燠&KR0006;春風凛&KR0006;寒松心可以育物徳可以垂&KR0073;以¶
五世&KR0035;善而瑀公生生而聦慧不以師受年未捴角¶
辤親出家患身之資忘若遺跡爽口之味飲如我仇¶
以如意年大赦度人壊衣削髪煤炱丗事怡懌至道¶
<pb:KR4c0031_SBCK_009-5b>¶
弱冠逰東京大福先寺厥受大戒懇懇勤勤不遑假¶
寐三日之夕戒相出焉見有神人假然在目倐來忽¶
徃㦯同或異得非至誠乎扵是燭如来燈佩菩薩印¶
證聖中歸于大雲道塲堅執律柄僧綱&KR0117;舉不亦冝¶
哉公素&KR0130;純厖無咎無譽使天下之士有外道焉有¶
闡提焉心如飄風言若泉湧撓我聖教齊我玅門公¶
示以從容誘以方便莫不稽首挫色而聞命焉常禮¶
一萬五千佛名兼慈悲懴日夜一匝或二日㦯三日¶
一帀苦節貞勵飲氷茹霜夜有聖僧九人降扵禮懴¶
之&KR0001;相與行道弹指而厺或夜無燈燭心口是念圎¶
光照室如坐月中如此則徃徃有之公甞喟然曰自¶
<pb:KR4c0031_SBCK_009-6a>¶
眀帝夢金人孫權&KR0023;舍利茫茫中土是有正法而徳¶
清偏邑罕有墖寺使蒼生蒙昧㒺知&KR0001;之悲夫至人¶
無名陶鑄而名之耳糠粃有為金壁無相二見齊楚¶
瞽性者流豈短&KR0130;如之功萬法無外此菩薩自在之¶
盛行吾&KR0005;為爾行焉扵是繕以香臺作以茝殿卿雲¶
蓄泄于户外麗月眀囘扵檐下是知觀象大壮㳒時¶
雲室豈不冝哉前後冩經二藏凡一萬六千卷不以¶
皮為&KR0083;不以血為墨是身臰&KR0126;靡潔書冩非難捨哉¶
晩節工于襌門頓入懸解言越性靈之外心㝠文字¶
之表天寳初臨安足法師死經三宿&KR0005;入地獄&KR0115;見¶
瑀公引至王&KR0001;謂王曰此師解講&KR0314;槃經大王宥之¶
<pb:KR4c0031_SBCK_009-6b>¶
王曰唯聞嚴&KR0014;講不聞此師名何也如此&KR0175;三王不¶
&KR0014;屈因赦之嗟乎至人之作用不動此身而流形于¶
彼非無縁慈力何哉曽是郷人施(音/桃)牛者天然不¶
孕因而出乳及瑀公&KR0397;疾日有饋之非夫人含動植¶
徳感眀神亦何&KR0014;&KR0384;此希有之事也他日蹙然改容¶
㩀梧而歎昔孔子蚤作悲&KR0084;于門者此聖人&KR0001;以同我¶
生亦同我死荘生曰適厺夫子順也吾亦何懼哉以¶
十一年秋襌坐滅度嗚呼婉婉蓮歩應随白雲寥寥¶
香林空見&KR0012;月予不知其至人幽機玅用彷彿化為¶
人星乎飛為白霓乎不然&KR0005;有異名扵他&KR0038;乎某月¶
某日飭以靈龕崇以寳墖撃以㳒鼔吹以㳒螺門人¶
<pb:KR4c0031_SBCK_009-7a>¶
號慟扵是葬歛十二年春&KR0005;欲啟靈龕遷寳墖炎炎¶
金火以求舍利豈知容色不壞凛然如生識者以為¶
&KR0314;槃夲義絶動涉之知窮&KR0299;照之恵存不壊之身滅¶
大化之體此四者而公得之㫺少林孕&KR0161;蘄春育髪¶
何獨嘉也寺主玄　等皆秉大眀恵開道區中吠琉¶
璃天移夕為晝彼什公四子亦季孟之間歟大理評¶
事攝監御史姚澹主客郎中姚沛禀&KR0027;谿之靈鵝山¶
之英門多才傑世著匡佐而瑀公善焉刺史楊恵才¶
識深敏器宇調暢虞譚之流也今呉測㣲清慎有度¶
奸囘無欺賀循之流也皆入境問俗飲風眷徳徘徊¶
歔欷有恨来暮嗟乎㳒夲無名是歸&KR0299;樂門人隨淚¶
<pb:KR4c0031_SBCK_009-7b>¶
願刻豐碑予誠不敏哀以見託銘曰　㳒本無生示¶
生&KR0006;法夲無名強名&KR0006;大師振振冲邈&KR0006;蒼生茫茫¶
啟&KR0116;&KR0006;堅持律藏是非&KR0006;深入禪門杏微&KR0006;鵝峯岑¶
崟莫涉&KR0006;&KR0027;渚澹蕩莫測&KR0006;五千佛懴是禮&KR0006;十二¶
經文是啟&KR0006;聖僧異人降語&KR0006;㹇牛非孕垂乳&KR0006;同¶
衆生病罔差&KR0006;同衆生沒罔壊&KR0006;門徒病矣號絶&KR0006;¶
姻族澘然嗚咽&KR0006;烏臺華省思人&KR0006;&KR0022;君邑宰敬神¶
&KR0006;無言可象湛&KR0299;&KR0006;身謝名非刻石&KR0006;¶
　　唐杭州靈隠山天竺寺大徳詵㳒師墖銘(并序)¶
西周之&KR0361;世夲師淪跡扵拘尸那城千有餘年教行¶
東漢玄綱遐属殆如綴旒而先經異時至機終義我¶
<pb:KR4c0031_SBCK_009-8a>¶
唐聖暦中大方廣梵文四譯斯僃雷霆始懼于魔耳¶
天地再造扵人心曈曈無邉佛曰正出其時弘道之¶
士有燉煌公得他心稱是文殊後身洎四葉傳于吾¶
師夲孫氏之子長沙桓王十有三世孫母也初感夢¶
吞眀珠遂黜鱻惡葷誕彌厥月生有異表中&KR0010;若成¶
寥&KR0006;真姿不棲于俗顧移榮扵道忘錫羡于家至十¶
五辤親從師依年受具行學一集鬰為教宗終卷伊¶
吕立功之致陋黄綺肆志之適遺形理性與山水為¶
群故地思貞大師属我以華嚴經菩薩戒起信論心¶
以静銳智與經冥徹照淵玄萬法一念霄景盈空而¶
不見晨曦溢目而何有有而不可有者吾其見真師¶
<pb:KR4c0031_SBCK_009-8b>¶
之心㢤受經彌時乃疑未契其夕夢乗大艑直截滄¶
溟横山當峻與天極不&KR0116;&KR0012;帆鳶戾懐襄止濟峯竦¶
竦而忽焉雲溶溶而在下既寤形若委衣流汗輕醒¶
自此句義不思而得一部全文常現心境事事無礙¶
之㫖如貫花焉天寳六年扵蘇州常樂寺畫盧舍那¶
像&KR0299;念&KR0004;萌十身竝現日月何咎唯吾師自知大暦¶
二年講于常州龍興寺纔登法座忽有異光如曳紅¶
縷漸大縈扵香空久修行者㑹中先覩前後講大經¶
十遍制義記十二卷誠感之事此&KR0124;固多今畧而不¶
載受業比丘太&KR0004;付以香鑪談柄知其意有歸深扵¶
吾道者則有尋陽正&KR0116;㑹稽神秀亦猶儒門之有㳺¶
<pb:KR4c0031_SBCK_009-9a>¶
夏荀孟雔賢議徳其造形之異乎至大暦十三年十¶
一月七日沙門恵&KR0116;夢巨墖横仆䧟地二級無何如¶
吾師示疾顧門人曰生死者衆人之桎梧至人之作¶
用昔尼父逍遙曵杖&KR0036;太山之歌盖欲顯夲知終示¶
動歸静吾雖不敏幸異夫流遁不返者乎言己奄然¶
與物而化春秋六十一恵命三十二以其年某月日¶
甲乙建墖于某䖏終終之義也噫素旌晨出異昔經¶
行衆&KR0284;啾啾以風號細雨茫茫而天泣世流有逝㳒¶
流何逝而常清世山自騫法山何騫而常存吾知夫¶
一貫而何言時䢴城肅公得離性之文代予為銘刻¶
石松門詞曰(銘無)¶
<pb:KR4c0031_SBCK_009-9b>¶
　　贈李舍人使君書¶
自湖一辤十有餘載公貴為方伯晝跡在空林出䖏¶
殊踈音塵不接葢理然也晝從辤後謂年多志固名¶
踈道親唯慕空門若有&KR0001;詣然未曽遇知巳一知常¶
&KR0231;為一章自詠曰樂(音/洛)禪心似蕩吾道不相妨獨悟¶
歌還&KR0015;誰言老更狂昔謝太傅每賞支公喜標宗要¶
若九方堙之相馬略其玄黄而取駿逸晝今日扵公¶
即道琳逢太傅之秋也又晝扵文章理心之外或有¶
&KR0001;作意在適情性樂雲泉亦何能若徤羡於其間哉¶
頃者目疾相嬰&KR0293;濛如隔烟霧患脚氣行李不迨昨¶
承至止病中不&KR0023;躬詣門䦨披叙離闊形礙神徃有¶
<pb:KR4c0031_SBCK_009-10a>¶
所恨也謹状兼簡雜文晝性野思拙機淺忽若偶中¶
風律終期匠者賞鍳不遺幸甚釋晝白¶
　　贈包中丞書¶
改年伏惟永感罔極晝之理心夲在忘情及經節序¶
惘然悲愴厺&KR0010;馬三徃巳奉状計上逹孟春猶寒伏¶
惟中丞尊體萬福即此晝&KR0041;一昨見扶起離披菊一¶
章使晝却顧鄙拙盡欲㷊焼凝思三復彌得精㫖中¶
丞&KR0009;重任大堆按日盈而言詩至此豈非凝心悉到¶
耶今海內詩人以中丞爲龍門賢與不肖雷同願登¶
仰測中丞之爲心固進善而拒不工也晝無西施之¶
羙不合&KR0186;議西施之羙然心之服矣其敢蔽諸今之¶
<pb:KR4c0031_SBCK_009-10b>¶
馳䟽實有&KR0001;薦有㑹稽沙門靈澈年三十有六知其¶
有文十餘年而未識之此則聞扵故秘書郎嚴維随¶
州劉使君長卿前殿中皇甫侍御曾常&KR0001;稱耳及上¶
人自浙右来湖上見存并示製作觀其風裁味其情¶
致不下古手不傍古人則向之嚴劉皇甫&KR0001;許疇今¶
所覿三君之言猶未盡上人之羙矣讃其道邉古墳¶
詩則有松&KR0035;有死枝塜上唯莓菭石門無人入古木¶
花不開　荅范降晝作則有緑竹&KR0010;寒在故人衰老¶
多　雲門雪夜則有天寒猛虎呌巖雪松下無人空¶
有月千年像教人不聞焼香獨為&KR0017;神説　石帆山¶
作則有月色静中見泉聲深䖏聞　題李尊師堂則¶
<pb:KR4c0031_SBCK_009-11a>¶
有古觀茒山下諸峯欲曙時真人是黄子玉堂生&KR0181;¶
芝　題曹溪能大師&KR0324;山居則有禪門至六祖衣鉢¶
無人待　登天姥岑望天台山作則有天台衆山外¶
&KR0010;晩當寒空有時半不見崔嵬在雲中　傷古墓作¶
則有古墓碑表折荒隴松栢稀福建還登梨䫈望¶
越中作則有秋深知氣正家近&KR0116;山寒　九日則有¶
山僧不記重陽日因見茱茰憶厺年　宿延平懐古¶
則有今非古獄下莫向斗邉看又有歸湖南詩則¶
有山邉水邉待月眀暫向人間借路行如向還向山¶
邉去唯有湖水無路行此僧諸作皆玅獨此一篇使¶
老僧見欲棄筆研伏惟中亟髙鍳弘量其進諸乎其¶
<pb:KR4c0031_SBCK_009-11b>¶
捨諸乎方今天下有故大賢勤王&KR0186;以非急干請視¶
聽亦昭愚老不&KR1252;時也然上人秉心立節不可多得¶
其道行空恵無慚安逺甞著律宗引源二十一卷為¶
緇流&KR0001;歸至扵玄言道理應接靡&KR0417;風月之間亦足¶
以助君子髙興也晝疾弊未期奉展伏深瞻望近應¶
府公三五首謹慿徹上人呈上年暮思蹇多慮迷錯¶
&KR0001;希宗匠一為指瑕幸甚晝白¶
　　畣權從事徳輿書¶
權三從事(足下)傳吏至辱書謬&KR0041;&KR0036;楊殊増悚恧觀¶
其立言典麗文眀意精實耳目&KR0001;未接也幸甚幸甚¶
貧道&KR0549;名之人萬慮都盡强留詩道以樂性情葢由¶
<pb:KR4c0031_SBCK_009-12a>¶
瞥起餘塵未泯豈有健羡扵其間哉初貧道聞足下¶
盛名未覩製述因問越僧靈澈居士豆盧次方僉曰¶
掦馬崔蔡之流貧道以二子之言心期足下日巳乆¶
矣但未識長卿子雲之面&KR0001;恨耳先軰作者故李貟¶
外遐&KR0361;故皇甫&KR0024;闕茂正故嚴秘書正文故房呉縣¶
元警故閻評事士和故朱拾遺長通故䖏士韋　此¶
数子疇昔為林下之逰遐&KR0361;當時極許貧道四十韻¶
之作其略曰中宵&KR0036;耳目形静神不伇色天夜清逈¶
花漏眀滴&KR0267;東風吹杉梧幽月到石壁此中一悟心¶
可與千載敵又曰不然作山計改服乗下澤君隳元¶
亮冠我脫濳師&KR0282;各&KR0029;髙松根共逃金閨籍又&KR0014;秀¶
<pb:KR4c0031_SBCK_009-12b>¶
三祖義門讃其畧曰二公之心如月如日四方無雲¶
當空而出遐叔因此相重元警著道交論比扵髙雲¶
獨鶴意謂&KR0028;扵詩而不&KR0028;扵事貧道亦無推焉今再¶
遇足下見知則東山遺民時免擗琴絶絃扵知巳矣¶
靈澈上人足下素識具文章挺&KR0347;竒自齊梁巳来詩¶
僧未見其偶但此子跡&KR0115;累遣心無營營雖然至扵¶
月下風前猶未廢是公逹之友豆盧次方才識超邁¶
&KR0001;得經竒飄飄然有凌雲之氣而不䡖浮此乃山僧¶
恵眼　見亦甞與論物理極天人之際言至簡正意¶
不虚誕足下精鍳豈無此子乎在于貧道不得不言¶
耳承索弊文見巳繕冩開元二十一判官木夹中緘¶
<pb:KR4c0031_SBCK_009-13a>¶
封甚難以此未及&KR0009;上彼来使無限請近作三五章¶
至至之言㫄通我法佇以適山情&KR0135;襌教耳幸甚十¶
二月二十日皎然白¶
　　報&KR0063;傳序¶
語曰死生有命冨貴在天葢垂教之意也或曰盗跖¶
日殺不&KR0499;而終天年顔囘積仁累行而不幸短命天¶
之報施是耶此皆夲扵天也今請以釋氏論之夫生¶
生之理罔有不&KR0028;于業則報施有歸報施有歸則因¶
果不爽因果不爽則空見不生有厺来三世之殊故¶
巨細必顯有染淨二心之别故涇渭既分性自我&KR0014;¶
命自我有豈神授而天與乎&KR0314;槃經云無有自作他¶
<pb:KR4c0031_SBCK_009-13b>¶
人受果豈怨天由聖乎知遍計有如&KR0027;毛兔角决定¶
無也依他縁生非自然也圎成寳性體則玅有相乃¶
真空具一&KR0704;&KR0106;沙功徳不周靈空無爲而無用也有¶
若沙門法海字文&KR0098;俗姓張氏朱方人也圎入一性¶
學階空王擅當代獨悟之名剖先賢不决之義一時¶
學外儒釋該通六書究其源流三易變化嘗謂予曰¶
佛法一門獨開心地皆&KR0358;論也扵&KR0231;天造溟滓惑&KR0224;¶
髙張非大圎真詮&KR0154;&KR0014;示眀眀之業俾群生知正修¶
之路哉日者象季之数吾道陵夷朋溺妄空謂無因¶
果公乃救&KR0005;㢮(式帋/及)之教衰弱䘮之子其報應昭驗¶
見聞可慿者因採而託之編爲三卷鱗羽有性之&KR0011;¶
<pb:KR4c0031_SBCK_009-14a>¶
亦皆附焉以為動物尚爾而况扵人乎况于&KR0017;神乎¶
下以&KR0100;正扵邪宗上以禆益扵真理若佛日未墜于¶
地庶㡬&KR0005;有證焉¶
　　强居士傳¶
人生性静而&KR0118;乎可欲可欲萌乎憂喜憂喜者病之¶
原也故至人觀其性見萬物之真觀其動見萬物之¶
過客有强君&KR0046;山之儔也埋昭淈俗&KR0009;扵和扁之伎¶
而時人無&KR0014;知者予甞問君以上醫之術君對曰夫¶
玅有綂扵心而通扵物理其静為性其照為&KR0116;覺也¶
者日月之謂乎性也者太虚之謂乎故理世為儒可¶
以敷五典理性為釋可以越四流理病為醫可以空¶
<pb:KR4c0031_SBCK_009-14b>¶
六府使定命可逭業疾可亡而世教罕&KR0014;迨之故醫¶
王未悉辨也予曰至哉斯言命小子志之¶
　　座右偈¶
水月無根縁生則有莫辨其端莫窺其後以有為瑕¶
以無為垢不廢不立誰觸誰受&KR0299;念淵玄紛然何咎¶
晝上人集卷第九¶
